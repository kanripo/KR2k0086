# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:08.913100
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 3
<pb:KR2k0086_WYG_003-1a>¶
　　欽定四庫全書¶
¶
　　西湖遊覽志巻三¶
¶
　　明　田汝成　撰¶
¶
　　南山勝蹟¶
¶
　　出湧金門折而南為兩峯書院¶
¶
　　湧金門舊名豐豫門宋時有豐樂樓與門相值若屏¶
障然蓋堪輿家以此當山水之衝今移稍北近栁洲¶
寺¶
¶
<pb:KR2k0086_WYG_003-1b>¶
　　兩峯書院皇明太子太保刑部尚書洪公别墅也公¶
名鐘字宣之錢唐人歴官四川按察使發㚥摘伏聽¶
決如流庭無宿訟時僉事屈鋭者與公齊名故蜀有¶
洪不支鍋屈不解擔之謠尋以都御史巡撫順天等¶
府增築邊堡自山海闗抵居庸延袤千里更巡撫雲¶
南貴州督理漕運四鎮十年始入刑部兼左都御史¶
復以川陜有藍鄢之亂奉命征之冦平加太子太保¶
乞致仕築書院於西湖號兩峯居士¶
¶
<pb:KR2k0086_WYG_003-2a>¶
　　又南為靈芝崇福律寺¶
¶
　　靈芝寺本錢王故苑芝生其間捨以為寺遂額靈芝¶
至宋而規制浸宏髙孝兩朝四臨幸焉有浮碧軒依¶
光堂亦為新進士會年題名之所元末燬永樂初竺¶
源重建朱静佳詩黄金匝地小橋通四靣清平納遠¶
空雲氣長扶天子座日光浮動梵王宫殘碑幾字莓¶
苔雨清磬一聲楊栁風沙鳥不知行樂事背人飛過¶
夕陽東　董嗣杲依光堂詩塵凝黼座憶垂衣今古¶
<pb:KR2k0086_WYG_003-2b>¶
湖波錦四圍靈毓紫芝三秀逺光開緑玉片金揮松¶
牕自掩空蓮社石榻相朝卧栁枝半捲珠簾看落景¶
鼓簫長送畫船歸¶
¶
　　寺畔舊有顯應觀楊王上船亭靈隱堂寳蓮院紫霄¶
院寳成院永隆院慧光庵正覺院超化院妙淨院寳¶
徳寺並廢　顯應觀祀磁州崔府君者府君名子玉¶
唐貞觀間為磁州滏陽縣令有異政民立生祠既卒¶
為神於其上靖康間髙宗為康王避金冦走鉅鹿馬¶
<pb:KR2k0086_WYG_003-3a>¶
斃冒雨獨行值路三岐莫知所往忽有白馬𨗳之暮¶
至祠下有土馬赭汗如雨因假寐廡下夢神人以杖¶
擊地促其行白馬復𨗳至斜橋谷會耿南仲来迎馬¶
忽不見及即位復夢神將白羊饋之曰得孝子實兆¶
孝宗由是累朝崇奉六月六日生辰遊人闐沓咸淳¶
間改額昭應理宗書洞古經石刻後歸靈芝寺有蕭¶
照山水蘇漢臣畫壁¶
¶
　　清波門過流福水橋瀕湖為學士橋折而南為茶坊嶺¶
<pb:KR2k0086_WYG_003-3b>¶
清波門宋時稱暗門又南有錢湖門今塞¶
¶
　　流福水橋瀕湖而引水入城經府前者¶
¶
　　學士橋當故宋聚景園前蓋城中鐵冶嶺諸山之水¶
舊出錢湖門輸委於西湖者必經橋下大小岐派若¶
夾字然故稱夾字港港長九十六丈後人訛為學士¶
港然則學士橋者豈即夾字橋之誤歟而宋時咸淳¶
志夢梁録諸書皆無夾字橋之名獨武林舊事有學¶
士栁浪等橋而栁浪聞鶯遂為西湖十景之一蓋不¶
<pb:KR2k0086_WYG_003-4a>¶
可謂無據也豈其時有文人為學士者得寵昵於従¶
遊應制題詠遂以名橋若李太白偕尚書郎張謂遊¶
沔州南湖遂改南湖為郎官湖近世孫一元著髙士¶
於西湖遂改西湖為髙士湖者或此類也橋久崩廢¶
惟條石丈餘橫跨港口舟人以小艇入艤清波門者¶
傴僂乃度郡人王輈者好義士也捐貲重建之髙廣¶
倍昔題其梁曰學士橋蓋従郡人稱名之便且疑以¶
傳疑存舊蹟也汝成為之記立石建亭於橋畔　馬¶
<pb:KR2k0086_WYG_003-4b>¶
浩瀾念奴嬌詞東風輕軟把緑波吹作縠紋㣲皺彩¶
舫亭亭寛比屋載得玉壺芳酒勝景天開佳朋雲集¶
樂繼蘭亭後珍禽兩兩驚飛猶自囘首學士港口桃¶
花南屏松色蘇小門前栁冷翠柔金紅綺幔掩映水¶
明山秀閒試評量總宜圖畫無此丹青手歸時侵夜¶
香街華月如晝¶
¶
　　茶坊嶺宋時有茶坊在焉¶
¶
　　清波門外沿城而北舊有聚景園僊姥墩並廢　聚¶
<pb:KR2k0086_WYG_003-5a>¶
景園孝宗所築先是髙宗居大内時時屬意湖山孝¶
宗乃建名園奉上皇遊幸園中有會芳殿瀛春覽逺¶
芳華等堂花光瑤津翠光桂景灔碧涼觀瓊芳彩霞¶
寒碧等亭栁浪學士等橋疊石為山重巒窈窕其後¶
累朝臨幸理宗已後日漸荒落故髙疎寮詩翠華不¶
向苑中来可是年年惜露臺水際春風寒漠漠官梅¶
却作野梅開不久而黍離之感作矣今惟栁橋尚存¶
世稱栁浪聞鶯者是也園傍舊有靈應堂俗呼包道¶
<pb:KR2k0086_WYG_003-5b>¶
堂水心寺陸蓮庵法喜院興福院定水院凡浮屠之¶
廬九並歸園内　僊姥墩神僊傳云餘杭人也嫁於¶
西湖農家善採百花釀酒王方平嘗以千金過蔡經¶
家與姥沽酒飲而甘之是後羣僊時降因授藥一丸¶
以償酒價姥服化去後十餘年有人經洞庭湖邊見¶
賣百花酒者即姥也前所居基髙數十尺今已夷為¶
坦途矣王介甫詩云緑漪堂前湖水緑歸来正復有¶
荷花花前若見餘杭姥為道僊人憶酒家¶
¶
<pb:KR2k0086_WYG_003-6a>¶
　　又西南過長橋為南屏山淨慈禪寺萬工池¶
¶
　　長橋頗短而以長名者先時水口甚濶橋分三門有¶
亭臨之壯麗特甚其後浸淫填塞兩傍皆民居矣其¶
南舊有澄水閘南閘宋時錢湖門内諸山之水分為¶
三道雨甚則浸濁西湖故穿城至海子口流出省馬¶
院后為水渠引至澄水閘入湖而南閘者亦分方家¶
峪之水引歸長橋謂之三渠皆有石橋今亦湮廢董¶
嗣杲詩南港虚名架石梁寺樓鐘鼓幾斜陽相傳亭¶
<pb:KR2k0086_WYG_003-6b>¶
跨危基壯誰見橋横古道長澄水閘荒沙草碧清波¶
門近市塵黃鳳凰山在䦨干外玉抹烟屏鷺一行¶
南屏山峯巒聳秀怪石玲瓏峻壁横披宛若屏障凌¶
空而中峙者為慧日峯今以寺後巻石刻慧日峯三¶
字謬矣傍有石壁刻家人卦中庸樂記篇相傳為唐¶
人八分書而后人刻司馬温公書五字亦非也又有¶
米元章書琴䑓二字今皆不存張翥閏九日遊南屏¶
山詩山僧領客興何長慧日峯前俯太荒舊俗尚存¶
<pb:KR2k0086_WYG_003-7a>¶
三令節人生難遇兩重陽丹楓換葉隨秋老黃菊留¶
花過閏香更欲磨崖訪陳蹟西風吹冷薜蘿裳　丘¶
道源詩南屏髙瞰府城西畫舸千艘共醉迷四柱䑓¶
邊烟是幕百花橋畔葑連堤龍檀咽路迎轝隼綺繡¶
登山汗粉題暮色沈沈郛郭閉寳燈輝映梵天低¶
王伯安詩溪風漠漠南屏路春服初成病眼開花竹¶
日新僧已老湖山如舊我重来層樓雨急青林迥古¶
殿雲晴碧嶂迴獨有幽禽解相信雙飛時下讀書䑓¶
<pb:KR2k0086_WYG_003-7b>¶
孫太初卜居南屏山詩石上藤蘿對夕曛解衣長¶
¶
　　日坐来頻挽囘滄海真無計領畧青山合有人養鶴¶
佀嫌雙口累為漁又過一生身相逢惟是南屛老獨¶
樹柴門許結隣　道人占斷南屏景十里青山帶郭¶
斜對水柴門通鶴渚隔隣烟火是漁家嵒頭老檜占¶
風雨石上菖陽閱嵗華粧㸃太平還著我椶鞵桐帽¶
送生涯¶
¶
　　淨慈禪寺周顯徳元年錢王俶建號慧日永明院迎¶
<pb:KR2k0086_WYG_003-8a>¶
衢州道潜禪師居之潜嘗欲従王求金鑄十八阿羅¶
漢未白也王忽夜夢十八巨人隨行翌日道潜以請¶
王異而許之始作羅漢堂宋建隆初禪師延夀以佛¶
祖大意經綸正宗撰宗鏡録一百巻遂作宗鏡堂太¶
宗改賜夀寜院熙寧中郡守陳襄延禪師宗本居之¶
屬嵗旱湖水盡涸寺西隅甘泉出有金色鰻魚遊焉¶
因鑿為井寺衆千餘飲之不竭名曰圓照井南渡時¶
燬而復興僧道容實鳩工焉五嵗始成塑五百阿羅¶
<pb:KR2k0086_WYG_003-8b>¶
漢以田字殿貯之五百羅漢者湼槃經云昔有五百¶
商人出海採寳值千盜攘去併剜其目日夜號痛有¶
告之曰靈鷲佛氏能救汝苦與我重寳引汝見之商¶
且行且捨至大林精舎佛為説法為證阿羅漢果散¶
處山林分形顯化作福人間蓋示人従生有貪因貪¶
受苦因苦得報之意其時塑像咸出一僧而儀貌種¶
異神氣如生像成而僧化去其第四百二十二位阿¶
濕毗尊者獨設一龕黃羅幕旁置籖筒側身偃蹇斜¶
<pb:KR2k0086_WYG_003-9a>¶
目覷人而笑婦人祈嗣者必詣此炷香以手摩腹黒¶
光可鑒今龕廢矣紹興九年改賜淨慈報恩光孝寺¶
額既而復燬孝宗賜金成之御書慧日閣嘉泰四年¶
復燬嘉定十三年復建閎勝甲於湖山故程翰林珌¶
記文有濕紅映地飛翠侵霄簷轉鸞翎堦排鴈齒星¶
垂珠網寳殿洞乎琉璃日耀璇題金椽聳乎玳瑁之¶
語時宰臣建議以京輔佛寺推次甲乙尊表五山為¶
諸刹綱領而淨慈與焉廡壁作五十三參等像皆名¶
<pb:KR2k0086_WYG_003-9b>¶
師鍾鼎丁清溪所畫也大抵規模與靈隱相若故二¶
寺為南北兩山之最東坡詩云卧聞禪老入南山淨¶
掃清風五百間其𢎞壯在南渡前巳然矣先是寺僧¶
艱汲負擔湖濵紹定四年僧法薫以錫杖扣殿前地¶
出泉二派甃為雙井嗣是茗椀齋盂漱風嚥月千衲¶
頥哺永無乏供丞相鄭清之為記淳祐十年建千佛¶
閣理宗書華嚴法界正徧知閣八字賜之元季時湖¶
寺盡燬而兹寺獨存皇明洪武間燬僧法淨建正統¶
<pb:KR2k0086_WYG_003-10a>¶
間復燬僧宗妙建寺内有永明堂圓照樓樷玉軒一¶
湖軒並廢鐵鍋重數千斤欵云梁貞明二年鑄兹寺¶
之建在吳越時而鍋識貞明或従他寺移来未可考¶
也寺北有四眼井蘇子瞻謁宗本因和周别駕詩卧¶
聞禪老入南山淨掃清風五百間我與世疎宜獨往¶
君縁詩好不容攀自知樂事年年減難得髙人日日¶
閒欲問雲公覔心地要知何處是無還　鄭清之雙¶
井詩水神何時生六翮飛出雙泉江練白平湖浸月¶
<pb:KR2k0086_WYG_003-10b>¶
渺無邊一笑對之成揖客轆轤初動曉星横夜捲寒¶
瓊聲湱湱千年佛殿礎花乾十畞空庭䕃修栢問泉¶
何事趂竒觀故向庭前作真澤昔年何塞今何通泉¶
豈有心猶揀擇若云泉自井中来枯甃沿山有龜坼¶
如言地中泉自見是年何須穿土脈幡風胥動兩無¶
干細詮此證歸禪伯我方饒舌為井記了不相干勞¶
刻畫寄詩更欲結茶緣付與宗風自鎚拍　白廷玉¶
詩奎額昭囘龍屈盤入門已覺厭塵寰何當白髪三¶
<pb:KR2k0086_WYG_003-11a>¶
千丈来寄清風五百間帝子釜搖余㶑灔家人卦剔¶
翠孱顔西湖日日船如織半在南屏第一山　虞伯¶
生詩寒梅的的西来意翠竹青青刼外春日出碧鷄¶
山作霧䑓空彩鳳地無塵八年寫遍湖山好萬里歸¶
来月色新我在錦官城裏住白雲滿屋便為隣　王¶
伯安詩臥病空山春復夏山中幽事最能知雨晴階¶
下泉聲急夜静松間月色遲把巻有時眠白石解纓¶
隨意濯清漪吳山越嶠俱堪老正奈燕雲係遠思¶
<pb:KR2k0086_WYG_003-11b>¶
姚公綬方丈詩第一橋頭歸日晡天風吹酒已全無¶
人家只隔東西崦烟水平分裏外湖自解金魚憐杜¶
甫誰招白鶴弔林逋兩峯勝槩山僧得好為南屏一¶
寫圖¶
¶
　　萬工池在寺門外宋建炎已前寺累遭囘禄鞠為荆¶
墟崇熙間有善青烏之術者云須鑿池以禳之宗本¶
乃募化為此與力者萬人故名¶
¶
　　寺畔有南屏興教寺廣教院寳相寺法性寺顯聖寺¶
<pb:KR2k0086_WYG_003-12a>¶
空律寺恵照寺昭慶院廣法院希夷道堂翠芳園甘¶
園並廢　興教寺舊名善慶有齊雲亭清曠樓蘇子¶
瞻詩我識南屏金鯽魚重来撫檻散齋餘還従舊社¶
得心印似省前生覓手書葑合平湖久蕪没人經豐¶
嵗尚凋疎誰憐寂寞髙常侍老去狂歌憶孟諸　廣¶
教院號小南屏　寳相寺晉天福九年吳越王建¶
法相寺宋乾徳五年吳越王建　顯聖寺宋開寳五¶
年邑人羅仁徳建　空律寺後周廣順元年吳越王¶
<pb:KR2k0086_WYG_003-12b>¶
建俱元末燬　惠照寺今為淨慈香積　希夷道堂¶
劉蓑衣建　翠芳園舊名屏山園理宗朝改翠芳有¶
五花亭蘭栧梅槎咸淳中建宗陽宫亭館花石移取¶
殆盡　甘園在淨慈寺對舊為内侍甘升之園又名¶
湖曲園理宗嘗臨幸有御愛松望湖亭小蓬莱西湖¶
一曲後歸趙觀文又歸謝節使周宻詩小小蓬莱在¶
水中乾淳舊賞有遺踪園林幾換東風主留得亭前¶
御愛松¶
¶
<pb:KR2k0086_WYG_003-13a>¶
　　淨慈寺後為蓮花洞居然亭¶
¶
　　蓮花洞巧石層敷若芙蓉之燦爛居然亭在洞口登¶
兹則湖山風景揚睫無遺矣嘉靖間閩人洪玉方為¶
紹興守坐法逮會城寓淨慈刑部照磨張文仁築此¶
亭居之玉方曰一日茅棟成居然我泉石遂名居然¶
亭也¶
¶
　　淨慈寺前為雷峯塔藕花居倪尚書墓¶
¶
　　雷峯者南屏山之支脈也穹嶐迴映舊名中峯亦曰¶
<pb:KR2k0086_WYG_003-13b>¶
迴峯宋有道士徐立之居此號迴峯先生或云有雷¶
就者居之故又名雷峯吳越王妃於此建塔始以千¶
尺十三層為率尋以財力未充姑建七級后復以風¶
水家言止存五級俗稱王妃塔以地産黄皮木遂訛¶
黄皮塔俗傳湖中有白蛇青魚兩怪鎮壓塔下其傍¶
舊有顯嚴院雷峯庵通𤣥亭望湖樓並廢林逋詩中¶
峯一逕分盤折上幽雲夕照前村見秋濤隔岸聞長¶
松標古翠疎竹動㣲薰自愛蘇門嘯懐賢事不羣¶
<pb:KR2k0086_WYG_003-14a>¶
又中峯望北山詩拂石翫林壑曠然空色秋歸雲帶¶
層巘疎葦際滄洲固自堪長往何為難久留庻將濠¶
上想聊作剡中遊¶
¶
　　藕花居者洪武中淨慈僧廣衍建衍以博學徵修大¶
典歸老於此林亭幽雅開傍湖濵長夏荷舒清馥滿¶
室塔畔有東退居者亦衍别業也王伯安詩掩映紅¶
粧莫漫猜隔林知是藕花開共君醉卧不須扇自有¶
香風拂靣来¶
¶
<pb:KR2k0086_WYG_003-14b>¶
　　髙文端公墓太子少保文淵閣大學士髙儀諭塟墓¶
也文端錢唐人斥藕花居僧舎地塟焉¶
¶
　　倪尚書墓者太子少保吏部尚書倪文毅公岳之祖¶
墓也岳先世錢唐人國初徙南京¶
¶
　　山畔舊有上清宫雲濤觀普寧寺淨相院珍珠園勝¶
景園並廢　上清宫葛僊翁煉丹之所道士胡瑩㣲¶
築理宗御書清淨道場　普寧寺周廣順元年建名¶
白蓮寺大中祥符間賜額謝皇后香火有鐵塔一石¶
<pb:KR2k0086_WYG_003-15a>¶
塔二　淨相院吳越王建有無盡意閣娛客軒一段¶
竒軒　珍珠園宋張循王俊别墅内有珍珠泉髙寒¶
堂官庫取以釀酒　勝景園在雷峯塔路口髙宗時¶
别館也光宗時慈福太后以賜韓侂胄改名南園陸¶
務觀南園記云慶元三年慈福以别園賜少師平原¶
郡王韓公其地實武林之東麓而西湖之水匯於其¶
下天造地設極湖山之美公既受命乃以禄賜之餘¶
葺為南園因其自然輔以雅趣方公之始至也前瞻¶
<pb:KR2k0086_WYG_003-15b>¶
却視左顧右盼而模規定因髙就下通塞去蔽而物¶
象列竒葩美木争效於前清流秀石拱揖於外飛觀¶
傑閣虛堂廣廈上足以陳俎豆下足以奏金石升而¶
髙明顯敞如蜕塵垢入而窈窕邃深疑於無窮乃悉¶
取先侍中魏忠獻王之詩句而名之堂最大者曰許¶
閒御翰也其射㕔曰和容其䑓曰寒碧其門曰蔵春¶
其閣曰凌風其積石為山曰西湖洞天其瀦水藝稻¶
為囷場為牧羊牛畜鴈鶩之地曰歸畊之莊其他因¶
<pb:KR2k0086_WYG_003-16a>¶
其實而命之名堂之名則曰夾芳曰豁望曰鮮霞曰¶
矜春曰嵗寒曰忘機曰照香曰堆錦曰清芬曰紅香¶
亭之名則曰逺塵曰幽翠曰多稼自紹興以来王公¶
將相之園林相望皆莫能及南園之髣髴者然公之¶
志豈在於登臨遊觀之美哉始曰許閒終曰歸畊是¶
公之志也公之為此名皆取於忠獻王之詩則公之¶
志忠獻之志也與忠獻同時功名富貴畧相埓者豈¶
無其人今百四十五年其後往往寂寥無聞而韓氏¶
<pb:KR2k0086_WYG_003-16b>¶
子孫功足以名彛鼎被絃歌者獨相踵也或曰上方¶
倚公如濟大川之舟公雖欲遂其志其可得哉是不¶
然上之倚公與公之自處本自不侔天下知上之倚¶
公而不知公之自處此南園之所以不可無述游老¶
病謝事居山隂澤中公以手書来曰子為我作南園¶
記游竊復思公之門才傑所萃也而顧以屬游者豈¶
謂其愚且老又掛衣冠而去則庻幾其無諛辭無侈¶
言而足以道公之志歟此游所以承公之命而不辭¶
<pb:KR2k0086_WYG_003-17a>¶
也¶
¶
　　南屏山之西為九曜山發祥祠¶
¶
　　九曜山與赤山聮屬舊有九曜星君殿¶
¶
　　發祥祠以祀昌化伯邵公林者公孝恵皇太后父也¶
太后侍憲皇生皇考睿宗獻皇帝于今上為祖母以¶
戚里恩封公伯爵嘉靖十九年勑塟于此給銀伍萬¶
餘兩阡隧崇嚴甃斵工巧江南所無者其地舊為法¶
因寺吳越文穆王建有古鐵塔錢王井深冽雖旱不¶
<pb:KR2k0086_WYG_003-17b>¶
枯¶
¶
　　又西南過太子灣折而南為石屋嶺石屋洞蝙蝠洞大¶
仁禪寺¶
¶
　　太子灣宋時莊文景獻二太子攅園¶
¶
　　石屋洞髙厰虛朗衍迤二丈六尺狀如軒榭可布筵¶
几其底邃窄通幽闇然宻室周鑴羅漢五百十六身¶
仇仁近詩誰擘空青露石㘭遊龍伸臂下南髙鬼神¶
穿鑿地脈碎風雨支撑天柱牢峭壁蒼苔侵佛髻懸¶
<pb:KR2k0086_WYG_003-18a>¶
崖滴乳濕僧袍伽藍聞是香山叟燈暗祠荒没野蒿¶
蝙蝠洞在石屋洞側内産蝙蝠大者如鴉亦有純白¶
者其糞即夜明砂也建炎間里人避兵於中容數百¶
人皆免¶
¶
　　大仁禪寺吳越王建宣和三年重修俗稱石屋寺其¶
對山名瑞峯塢下舊有淨梵院¶
¶
　　又南過烟霞嶺為水樂洞烟霞洞¶
¶
　　水樂洞在烟霞嶺下洞旁錢氏建有西闗淨心院宋¶
<pb:KR2k0086_WYG_003-18b>¶
淳熙六年以賜内侍李隶仍建佛宇巖石盤峙洞壑¶
虛窈泉味清甘聲如金石熙寧二年郡守鄭獬名之¶
曰水樂洞后二年蘇子曕来為倅遂賦詩云君不學¶
白公引涇東注渭五斗黄泥一鍾水又不學哥舒横¶
行西海頭歸来羯鼓打梁州但向空山石壁下愛此¶
有聲無用之清流流泉無絃石無竅强名水樂人人¶
笑慣見山僧已厭聽多情海月空留照聞道磬襄東¶
入海遺聲澗谷含宫徵聲奏未成君獨喜不須寫入¶
<pb:KR2k0086_WYG_003-19a>¶
薫風絃縦有此聲無此耳嘉泰以来洞為楊郡王家¶
别圃纍石築亭最稱幽雅年久蕪穢弗治水樂絶響¶
賈似道嘗用厚直得之命寺僧深求水樂所以廢興¶
者不得其説一日似道遊焉俯晲旁聽悠然有契曰¶
谷虛而后能應水激而后能有聲今水瀦其中土壅¶
其外欲其振響得乎亟命疏壅𨗳瀦有聲従洞間出¶
節奏自然二百年勝槩於是始復乃葺亭以所得子¶
瞻真蹟刻置其上又取詩語名其亭若堂曰聲在曰¶
<pb:KR2k0086_WYG_003-19b>¶
愛此曰留照曰獨喜他如介堂玉淵潄石宜晚則皆¶
紀其勝處又即山之左麓闢犖确為徑而上亭其三¶
山之巔杭越諸峯江湖海門盡在眉睫扁曰上下四¶
方之宇竒觀也洞中泉由愛此引貫其下入潄石匯¶
于聲在達于玉淵山之窪為池以受之每一撤捷伏¶
流飛注噴薄如崖瀑然景物之勝視昔有加而淨化¶
院則仍其舊云洞後有石佛接待庵相傳有聖僧頂¶
笠挑包隱形于石咸淳初建庵覆之今廢王大受詩¶
<pb:KR2k0086_WYG_003-20a>¶
歴騁空寒六六天更来洗耳聴春泉迅湍激石浮清¶
磬樹溜行沙寫素絃路口林亭三四曲洞中日月幾¶
千年何人獨得開收律譜入宫商與世傳　楊仲𢎞¶
詩石林求路轉聱牙来訪香嚴大士家雨過門前生¶
薤葉風行壠上落松花懸崖滴水鳴金磬激澗流泉¶
走玉砂欲適山林去城市久知寂寞勝紛華¶
¶
　　洞傍舊有蒲覺院歸雲庵並廢　蒲覺院有法華泉¶
金蓮池　歸雲庵宋寧宗時有永清禪師坐石窟中¶
<pb:KR2k0086_WYG_003-20b>¶
聞髙峯鐘聲而悟道¶
¶
　　煙霞洞晉開運元年有僧彌洪結庵洞口遇神人指¶
山後有勝蹟何不顯之洪忽見洞内有羅漢六尊顯¶
像石壁若鏤刻而成者甚異之未幾洪卒吳越王錢¶
氏夢僧告云吾有兄弟一十八人今方有六王可聚¶
之夢覺訪得烟霞洞有六羅漢遂補刻一十二尊以¶
符所夢洞後宋有清修寺今廢惟象鼻石佛手巖石¶
羅漢東坡留題尚存周紫芝詩瀕湖兩峯髙屹立曉¶
<pb:KR2k0086_WYG_003-21a>¶
相望蒼涼昇海日骯髒露千嶂羸驂絶陂陀巖谷飽¶
追訪緬懐洪荒初藴蓄含萬象渾沌久已死倐忽真¶
巧匠誰今鑿空手出此竒嶮狀中虛納遊雲谷静答¶
幽唱暗穴下無㡳濤聲相悲壯十八志聲聞附石出¶
遺像誰其架修椽置屋雲雨上青山不知數遶屋森¶
百丈忽於兩峯間萬頃見烟浪澎湃海潮聲往往入¶
藜杖天公愛此山令我拜嘉貺眇焉隔僊凡欲往漫¶
惆悵便當學枯禪綺語蠲宿妄自足伴周遊長年此¶
<pb:KR2k0086_WYG_003-21b>¶
遐放¶
¶
　　陟磴屈折而上為南髙峯榮國禪寺¶
¶
　　髙峯在南北諸山之界羊腸詰屈松篁䓤菁非芒鞋¶
布襪努䇿笻杖不可陟也塔居峯頂晉天福間建宋¶
崇寧乾道兩度崇修元季燬舊七級今存五級塔中¶
四望則東瞰平蕪烟消日出盡湖山之景南頫大江¶
波濤洄洑舟楫隱見杳靄問西接巖竇怪石翔舞洞¶
穴邃宻其側有瑞應像巧若鬼工北矚陵阜陂陁曼¶
<pb:KR2k0086_WYG_003-22a>¶
衍箭櫪叢出麰麥連雲山椒巨石屹如峩冠者名先¶
照壇相傳道者鎮魔之所峯頂有鉢盂潭潁川泉大¶
旱不涸大雨不盈潭側有白龍洞龍王祠今廢¶
榮國禪寺即塔院也宋寳祐五年福王與芮建咸淳¶
六年安撫潜説友創華光閣五顯祠又拓徑以便登¶
陟今寺廢而五顯祠尚存¶
¶
¶
<pb:KR2k0086_WYG_003-22b>¶
¶
¶
¶
¶
¶
¶
¶
¶
　　西湖遊覽志巻三¶
¶
