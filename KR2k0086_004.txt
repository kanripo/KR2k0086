# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.278601
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 4
<pb:KR2k0086_WYG_004-1a>¶
　　欽定四庫全書¶
¶
　　西湖遊覽志巻四¶
¶
　　明　田汝成　撰¶
¶
　　南山勝蹟¶
¶
　　自太子灣而西為玉岑山其對為赤山恵因澗恵因講¶
寺¶
¶
　　玉岑山相傳其山産玉故潤媚異常孤峯秀拔層巒¶
繚繞中有古木倒植森翠凌冬崖上玉岑二字許采¶
<pb:KR2k0086_WYG_004-1b>¶
書山門玉岑宋理宗書也¶
¶
　　赤山其土赤埴故名由湖而陟此者近定香橋為赤¶
山埠其水曲為浴鵠灣張伯雨構水軒於此劉邦彦¶
詩浴鵠灣頭春水呼猿洞口晴雲漁歌欵欵互答樵¶
唱悠悠獨聞又詩春水初生浴鵠灣蔑樓髙枕對青¶
山鳥聲啼足忽飛去門掩緑隂清晝閒自此而南過¶
大慈山出江干商旅不絶宋有牛羊滌宫在焉張輿¶
詩急雨斜風吹客衣赤山埠頭人渡稀欲行不行徒¶
<pb:KR2k0086_WYG_004-2a>¶
步遲六橋新水漲平堤雲松冥冥曲徑迷採蓮舟傍¶
緑荷歸欸乃一聲天欲暝隔花驚起鷺鷥飛¶
¶
　　恵因澗出自赤山經恵因寺前以入湖有蛟居澗中¶
故洞口鑄鐵為牕&KR0905;嵌石以拒之髙數尺因名鐵牕¶
&KR0905;洞¶
¶
　　恵因寺後唐天成二年吳越王建宋元豐八年髙麗¶
國王子僧統義天入貢因請淨源法師學賢首教元¶
祐二年以金書漢譯華嚴經三百部入寺施金建華¶
<pb:KR2k0086_WYG_004-2b>¶
嚴大閣蔵塔以崇之元祐四年統義天以祭奠淨源¶
為名兼進金塔二所適蘇子瞻守杭上疏云自熙寜¶
来髙麗屢入朝貢兩浙騷然皆因奸民徐戩等交通¶
誘引妄談庸僧淨源通曉佛法以致義天羨慕来朝¶
従源講解淨源既死其徒復持真影舎利違禁過海¶
以致義天差人祭奠兼進金塔探瞰朝廷受之則以¶
貪示外夷計搆紛然朝貢踵接夷使所至圖畫山川¶
購買書籍不惟中國受疲而邊防亦疎乞却金塔勿¶
<pb:KR2k0086_WYG_004-3a>¶
受絶其来意神宗従之寧宗書華嚴經閣理宗書易¶
庵元延祐四年髙麗瀋王奉詔進香繙經於此至正¶
末燬國初重葺俗稱髙麗寺礎石精工蔵輪宏偉兩¶
山所無¶
¶
　　赤山左右舊有廣果寺開化尼寺法興寺保福院永¶
慶院真如院淨梵院崇教院寳林院廣法院修吉寺¶
正濟寺法雨寺安福尼寺極樂尼寺定光庵凝神庵¶
並廢　廣果寺在恵因橋北錢王建紹興初漕司試¶
<pb:KR2k0086_WYG_004-3b>¶
兩浙士於恵因寺以廣果為别試院有虛悦棲鳳二¶
軒　開化尼寺慧智建　法興寺舊名法明　保福¶
院在長耳巷舊名寳慶錢王建有玉醴泉　真如院¶
貞觀初建　淨梵院舊名瑞峯寳林院錢王建有可¶
賦軒　廣法院内有清曠亭　修吉寺舊名瑞龍為¶
郭夏季韓四皇后攅宫　法雨寺舊名水心續改雲¶
龍犬中祥符賜額　安福尼寺尼普隆建　極樂尼¶
寺尼徳勤建　定光庵在法相寺西有泉盤瀑飛洒¶
<pb:KR2k0086_WYG_004-4a>¶
濺沫如珠雖旱不竭名定光泉　凝神庵蒲衣道士¶
張達道所居髙宗嘗賜白羽扇至元猶存薩天錫詩¶
晴日赤山湖水明湖中山影一眉青蒲衣道士無人¶
識羽扇年多落鳳翎¶
¶
　　恵因寺而北為法相律寺六通律寺筲箕泉¶
¶
　　法相律寺俗稱長耳相後唐時有髙僧行修號法真¶
年十三進具遍叅諸方得法於雲峯存公生有異相¶
耳長九寸上過于頂下可結頤號長耳和尚天成二¶
<pb:KR2k0086_WYG_004-4b>¶
年自天台國清寒巖遊錢唐吳越王待以賔禮居相¶
法院乾祐四年趺逝髙足漆其真身存焉寺内有錫¶
杖泉劉士亨賀法相寺海納庵上人詩湖上招提信¶
少雙翠㣲樓閣白雲牕耳聞古佛遺真像眼見髙僧¶
豎大幢衲掛紫藤驚鼠竄鉢分滄海毒龍降懐香欲¶
叩毘尼蔵寸筳臨鐘不易撞¶
¶
　　六通律寺舊名六通慈徳院吳越王建有辟塵爐非¶
木非石扣之錚然纎塵不染¶
¶
<pb:KR2k0086_WYG_004-5a>¶
　　筲箕泉出赤山之隂合于恵因澗元時有黄子久公¶
望者號大癡卜居泉上子久善畫有山水訣傳於世¶
¶
　　赤山之北為三台山于肅愍公墓¶
¶
　　于公名謙字廷益錢唐人英廟北狩時公以兵部尚¶
書任國事外攘内撫有社稷功英廟復辟奸臣石亨¶
徐有貞等忌譛之誣公不軌竟以寃死其子冕奉塟¶
於此成化二年廷議始白上遣行人馬暶諭祭之其¶
詞畧曰當國家之多難保社稷以無虞惟公道以自¶
<pb:KR2k0086_WYG_004-5b>¶
持為權姦之所害在先帝已知其枉而朕心實憐其¶
忠𢎞治七年賜諡曰肅愍建祠曰旌功鄭繼之詩太¶
傅出南方眉宇天人表曩在英廟朝讜論多了了三¶
邊正統末干戈日俶擾先皇巡朔方敵騎伏潢沼黄¶
雲阨塞垣僊仗迷周道法駕一蒙塵作意索金寳京¶
城既摇動和議雜紛繚公時賛戎機决䇿截瀾倒告¶
廟定儲君誓衆守隍堡耀兵向隂山真欲舉征討居¶
庸扼咽喉鐵馬豈得搗坐令敵計窮食盡師遂老翠¶
<pb:KR2k0086_WYG_004-6a>¶
華果全歸黄屋免冉造雖重獲罪戾社稷功非小功¶
髙反殺身於古亦嘗蹈固由天威赫實為青蠅嬈天¶
日終輝輝即見是非瞭神衷啓后聖殊錫達幽眇憶¶
昔靖康亂謀國何草草堂堂宋諸良唯唯遵和好甘¶
心拜勍敵所以至絶島直書在史氏公節須皦皦¶
¶
　　三台山之前為栗山八盤嶺周真人墓¶
¶
　　周真人思得仁和人精五雷法揣測休咎輒驗皇明¶
永樂初召試嘉奬建天將廟居之扈従北征累著勞¶
<pb:KR2k0086_WYG_004-6b>¶
績歴事仁廟宣廟英廟寵賚特厚景泰改元懇乞還¶
山年九十三卒訃聞遣行人許箎諭祭贈號真人勑¶
塟于此¶
¶
　　自三台山而北為小麥嶺東嶽行宫靈應廟永福橋¶
小麥嶺其地宜麥故名西有支徑可通大麥嶺蓋積¶
慶山之陂陁迤邐者¶
¶
　　東嶽行宫宋咸淳中建以奉泰山之神¶
¶
　　靈應廟其神蔣通質直孝親紹興十一年七月坐化¶
<pb:KR2k0086_WYG_004-7a>¶
桐朩下時騰曦熾烈七日如生累見靈異境内賴之¶
事聞詔為立廟崇祀¶
¶
　　永福橋俗稱飲馬橋吳越宋時皆牧馬于此¶
¶
　　嶺畔舊有旌徳顯慶寺靈隠觀太清宫淨林廣福院¶
冰壑書堂賛寧塔梅坡園並廢　旌徳顯慶寺宋慈¶
明太后香火賜田三千畞後山泉石甚竒有雲扉軒¶
清壑凝紫静雲等亭　靈隠觀宋寧宗時中貴張氏¶
剏御書冲隠庵淳祐中道士范善遷重建賜名今額¶
<pb:KR2k0086_WYG_004-7b>¶
庵在觀右而觀改仁夀矣　太清宫寧宗時朱靈寳¶
守固建楊太后書道徳經刻石幢有嵗寒軒養性凝¶
神堂後為賈貴妃功徳寺　冰壑書堂宋樞宻金淵¶
號冰壑築室於此因塟焉積慶永清二山在後平鼎¶
山在左湖山在前凡錢唐城邑江湖之勝近在几席¶
乃南北二峯中之最髙山也有君子天一二泉理宗¶
御書積慶山怡顔蔵書農圃以賜又賜寺額曰積慶¶
教忠不及建而止　贊寧塔贊寧髙氏徳清人出家¶
<pb:KR2k0086_WYG_004-8a>¶
杭州祥符寺著述毘尼時人謂之律虎錢武肅王禮¶
重之宋興國初召對滋福殿詔修髙僧傳三十巻卒¶
諡圓明塟龍井　梅坡園楊太后宅業在顯慶寺西¶
董嗣杲詩云園丁自飽栽花利月入楊家得幾何者¶
是也¶
¶
　　又西為大麥嶺其傍為花家山¶
¶
　　大小麥嶺當南北兩山之界又西北過&KR0726;芝嶺出九¶
里松大麥嶺有蘇軾王瑜題名¶
¶
<pb:KR2k0086_WYG_004-8b>¶
　　花家山一名蛇山瀕湖而登為茅家埠仇仁近詩閒¶
循石澗列雲扉樹影生涼怯苧衣静碧軒窻聊寄傲¶
軟紅塵土竟忘歸滿傾竹葉春霞滑輕摘蕉花曉露¶
稀禪意法乗俱莫問且談舊事共依依¶
¶
　　嶺畔舊有法空寺資聖院盧園淨安院崇真宫淨嚴¶
院隆興庵水陸庵妙心寺並廢　法空寺舊名資慶¶
　資聖院為濮王墳　盧園宋内侍盧允升小墅景¶
物竒秀有池文石甃砌水洌而深異魚種集西湖十¶
<pb:KR2k0086_WYG_004-9a>¶
景所謂花港觀魚即此地也　淨安院宋内侍董宋¶
臣香火院　崇真宫舊為女冠後改永淨尼寺　淨¶
嚴院内侍董永仲香火院　隆興庵楊府廨院　水陸¶
庵亦楊府廨院又名慶安院¶
¶
　　自永福橋折而西北為靈石山元道士張伯雨墓明尚¶
書徐公墓¶
¶
　　靈石山亦名積慶山林壑中時有景光蜿蜒扶輿狀¶
若異物山畔有平鼎永清馬鞍延夀等山靈石之麓¶
<pb:KR2k0086_WYG_004-9b>¶
舊有吳越太尉薛公墓今廢薛公居正仕武肅王塚¶
前生紫藤遍遶三峯其三世孫昻仕宋為尚書左丞¶
人謂紫藤之瑞應也墓側有白蛇巖崑崙巖¶
¶
　　張伯雨墓伯雨名天雨錢唐人號居貞子又號句曲¶
外史宋崇國文忠公九成之後年二十棄家遊天台¶
括蒼諸名山晚入開元宫従真人王夀衍為道士風¶
裁凝峻見者異之工書能詩文更竒古與吳興趙孟¶
頫浦城楊載蜀郡虞集豫章掲徯斯清江范梈金華¶
<pb:KR2k0086_WYG_004-10a>¶
黄溍友善嘗屏居修茅山誌墓近玉鈎橋伯雨賣玉¶
鈎所建也墓久頽廢成化間嘉興姚公綬葺之既為¶
立傳復為之銘曰嗚呼此句曲外史居貞先生張公¶
墓也南屏之右西湖之陽梁題玉鈎澗渡靈石路披¶
篠樹塢帶烟霞石室蔵書碑文紀事其形雖逝其神¶
則存翰墨在人文章垂世儼然生氣之張皇謦欬無¶
聲周旋滅影穆若太虛而示寂開元精舎久無繼續¶
之賢句曲居貞全乏訪求之彦遂使墓門荒翳兆趾¶
<pb:KR2k0086_WYG_004-10b>¶
崩奔松栢摧為薪莫設時樵之禁身世是何物曾罹¶
夜客之侵痛兹劍躍雷津慨爾硯離玉匣既往何咎¶
將来可圖曠世而黙契予心尚友而景行前哲¶
尚書徐公墓公名琦字良玉錢唐人宣徳初以左通¶
政使安南黎利餽金珠香繒甚厚琦悉却之少師揚¶
士竒畫梅題詩贈之云兩度安南奉使来玉葩曾見¶
嶺頭梅天朝使者清於玉不帶飛塵半㸃囘¶
¶
　　山畔舊有靈石寺崇徳顯慶院崇因報徳院並廢¶
<pb:KR2k0086_WYG_004-11a>¶
靈石寺在棲真院之上　崇徳顯慶院舊名棲真樞¶
宻使章楶建有墓在焉元祐中僧善本居之號大通¶
禪師示寂名定光塔後為永王祈王殯所　崇因報¶
徳院在鵶鷄峯側有靈石泉又名嵗寒泉髙宗甞臨幸¶
焉與積慶山永清院皆開府薛居正功徳后院廢而¶
靈石泉猶存¶
¶
　　又西北為鷄籠山風篁嶺一片雲石楊梅塢獅子峰延¶
恩衍慶講寺龍井神運石¶
¶
<pb:KR2k0086_WYG_004-11b>¶
　　風篁嶺多蒼筤篠簜風韻淒清至此林壑深沈迥出¶
塵表流淙活活自龍井而下四時不絶嶺故叢薄荒¶
宻元豐中僧辨才淬治潔楚名曰風篁蘇子曕訪辨¶
才龍井送至嶺上左右驚曰逺公過虎溪矣辨才笑¶
曰杜子有云與子成二老来往亦風流遂作亭嶺上¶
名曰過溪亦曰二老子瞻紀之詩云日月轉雙轂古¶
今同一丘惟此鶴骨老凜然不知秋去住兩無家人¶
士争挽留去如龍出水雷雨捲潭湫来如珠還浦魚¶
<pb:KR2k0086_WYG_004-12a>¶
鼈争駢頭此生暫寄寓常恐名實浮我比陶令媿師¶
為遠公優送我過虎溪溪水常逆流聊使此山人永¶
記二老遊大千在掌握寧有離别憂　張仲舉陪劉¶
時中遊風篁嶺詩山行貴徜徉緩轡不可驅天竺已¶
幽阻風篁更盤紆前瞻乳竇峯錯立石笋株洩雲相¶
虧蔽蒼翠變態殊層梯俯山巔中豁見西湖晴冥散¶
遠鴈秋色連平蕪隂崖湛坳泓直下龍所都森突人¶
上慄雷水止斯須泉流𦂳活活魚出聞于于飛霜未¶
<pb:KR2k0086_WYG_004-12b>¶
著樹緑隂尚紛敷兹晨正佳節况得暄暖扶雙亭俯¶
澗谷列坐陳酒壺松風吹桂華香韻世所無奉常老¶
博士幾載賜茱萸歸来北山南同此寂寞娛我友二¶
三子文采珊瑚珠懽然隨所適形蹟安能拘窮探忘¶
前期欲罷重踟躇浮風收不上屐底青模糊炊烟忽¶
生暝落日棲啼烏終當借上方雲臥蘿月孤勿盡兹¶
遊興與君為後圖¶
¶
　　嶺下沙盆塢宋有陳剛中墓今廢剛中福州閩清人¶
<pb:KR2k0086_WYG_004-13a>¶
建炎初任太府寺丞上封事議恢復忤秦檜遂與張¶
九成等七人同謫其詩云同日七人俱去國何時萬¶
里許還家尋謫知安遠卒歸塟於此¶
¶
　　一片雲石在風篁嶺上髙可丈許青潤玲瓏巧若鏤¶
刻松磴盤屈草莽間有石洞堆砌工緻巉巖可賞¶
楊梅塢近瑞峯塢宋時有金嫗者所栽楊梅盛美因¶
以起塢蘇子瞻答參寥恵楊梅詩新居未換一根椽¶
只有楊梅不直錢莫共金家鬭甘苦參寥不是老婆¶
<pb:KR2k0086_WYG_004-13b>¶
禪蓋謂此也至今其地楊梅異於他産¶
¶
　　獅子峯髙出羣岫可瞰江滸北望天竺諸峯疊秀如¶
畫楊亷夫獅子峰觀潮詩海國梅清瘴雨收胡床髙¶
踞碧獅頭三韓水接天無盡百越山窮地欲浮樓閣¶
剛風吹碧蜃旌旗落日照紅鰍行人莫問驅潮事潮¶
落山西淺十洲　獅子拏雲涌翠巒我来親拂頂花¶
看隨潮月上樓䑓濕度海雲生鐘磬寒蓬島未應三¶
萬隔桑田今有幾囘乾大千不究恒沙界細問彌天¶
<pb:KR2k0086_WYG_004-14a>¶
釋道安¶
¶
　　延恩衍慶寺俗稱龍井寺唐乾祐二年居民凌霄募¶
縁建為報國看經院宋熙寧中改夀聖院蘇子瞻書¶
額紹興三十一年改廣福院淳祐六年改是額元豐¶
二年辨才禪師自天竺歸老于此不復出入與蘇子¶
瞻趙閲道友善後人因建三賢祠祀之有歸隠橋方¶
圓庵寂室照閣閒堂訥齋潮音堂滌心沼薩埵石冲¶
泉諸天閣諸勝元祐以来名賢留題甚多東坡竹石¶
<pb:KR2k0086_WYG_004-14b>¶
亷宣仲枯木楊次公詩十三首風篁嶺云㣲風搖琅¶
玕蕭瑟嶺一道萬箒掃晴空纎塵不可到　龍井云¶
崖下一泓泉窈奥不可測有時靈氣生散作人間澤¶
　歸隠橋云道人従此歸影不入廛市端坐笑浮雲¶
往来太多事　滌心沼云縦有狂風生未嘗險浪起¶
何當招世人来此鑒清泚　獅子峯云巖風壯威猛¶
晴雷隠哮吼無心露爪牙百獸自奔走　薩埵石云¶
解虎錫常閒飼虎石長在忘軀度有情清風幾千載¶
<pb:KR2k0086_WYG_004-15a>¶
　潮音堂云潮来音普聞潮平音亦歇孰若此山堂¶
潮音未嘗絶　訥齋云天道竟何言四序自流轉那¶
知毘耶翁雖然真大辯　冲泉云不汲泉不盈愈汲¶
泉愈清湛然有常徳隨氣利羣生　寂室云白雲隔¶
塵喧虛堂太岑寂寒盡春自来鶯啼報消息　照閣¶
云幽人無適莫乗興登髙閣夜月鎖寒林春花繡巖¶
壑　閒堂云趙公歸休年訪師翠㣲間始知浮世上¶
白日兩人間　方圓庵云地方不中矩天圓不中規¶
<pb:KR2k0086_WYG_004-15b>¶
方圓庵裏叟髙趣有誰知　秦少遊遊龍井寺記元¶
豐三年秋後一日余自吳興道杭東還會稽龍井有¶
辯才大師以書邀余入山比出郭日已夕航湖至普¶
寧遇道人參寥問龍井所遣籃輿則曰以不時至去¶
矣是夕天宇開霽林間月明可數毫髪遂棄舟従參¶
寥䇿杖並湖而行出雷峯度南屏濯足於恵因澗入¶
靈石塢得支逕上風篁嶺憩于龍井亭酌泉據石而¶
飲之自普寧凡經佛寺十五皆寂不聞人聲道旁廬¶
<pb:KR2k0086_WYG_004-16a>¶
舎或燈火隠顯草木深鬱流水激激悲鳴殆非人間¶
之境行二鼓始至夀聖院謁辯才於潮音堂明日而¶
還¶
¶
　　龍井本名龍泓吳赤烏中葛稚川煉丹於此林樾幽¶
古石鑑平開寒翠甘澄深不可測疏澗流淙泠泠然¶
不舎晝夜閒花寂草延縁其旁或隱或見蒼山圍繞¶
杳非人間時聞鳥韻樵歌響答虛谷井中相傳有龍¶
居焉禱雨多應或見小蟹斑魚蜥蜴之類上覆以樓¶
<pb:KR2k0086_WYG_004-16b>¶
為恵濟龍王祠水經飲馬橋合黄泥嶺東出茅家埠¶
入湖秦少游龍井記畧云龍井當西湖之西浙江之¶
北風篁嶺之上深山亂石之間西湖深靚空濶納光¶
景而涵烟霏菱芡荷花之所附麗龜魚鳥蟲之所依¶
憑漫衍而不迫紆餘以成文隂晴之中各有竒態故¶
岸湖之山多為所誘而不克以為泉浙江介于吳越¶
之間一晝一夜濤頭自海而上者再疾擊而逺馳兕¶
虎駭而風雨怒遇者摧當者壊乗髙而望之使人毛¶
<pb:KR2k0086_WYG_004-17a>¶
髪盡立心掉而不禁故岸江之山多為所脅而不暇¶
以為泉惟此地盤幽而宅阻内無靡麗之誇以散越¶
其精外無豪悍之脅以虧疎其氣故嶺之左右大率¶
多泉龍井其尤者也夫蓄之深發之遠其養也不茍¶
則其施也無窮龍井之徳蓋有至於道者其為神物¶
之託也宜哉　虞伯生次鄧文原遊龍井詩杖藜入¶
南山却立賞竒秀所懐玉局翁来往絢履舊空餘松¶
在澗仍作琴筑奏徘徊龍井上雲氣起晴晝入門避¶
<pb:KR2k0086_WYG_004-17b>¶
霑洒脱屐亂苔甃陽岡扣雲石隂房絶遺構澄公愛¶
客至取水挹幽竇坐我薝蔔中餘香不聞嗅但見瓢¶
中清翠影落羣岫烹煎黄金芽不取穀雨後同来二¶
三子三咽不忍嗽講堂集羣彦千磴坐吟究浪浪雜¶
飛雨沈沈度清漏令我懐幼學胡為裹章綬　姚公¶
綬詩龍井泉頭與客過計程逺度石嵳峩菜畦麥隴¶
連山麓僧寺人家各澗河決決暗流霜葉亂斑斑飛¶
雉夕陽多品嘗顧渚風斯下零落茶經奈爾何　孫¶
<pb:KR2k0086_WYG_004-18a>¶
太初飲龍井詩眼底閒雲亂不開偶隨麋鹿入雲来¶
平生於物元無取消受山中水一盃¶
¶
　　神運石髙可六尺許竒怪兀突特立簷下有木香一¶
架穿繞竅竇宛若蛇蟠皇明正統十三年中貴李徳¶
駐龍井屬旱令力士淘之初得鐵牌二十面玉佛一¶
枚金銀各一錠鑿大宋元豐年號次得兹石以八十¶
人搜出之上有神運二字旁多欵識漶漫不可讀不¶
知何代所鐫也繼得鐵牌十五面銀二條上鑿吳赤¶
<pb:KR2k0086_WYG_004-18b>¶
烏年號蓋皆投龍以祈雨者其日黑雲四匝泉頭洶¶
湧徳懼而止疏其傍池三曰插劍曰浣花曰浴麟徳¶
交趾人幼警悟讀書一目下數行洪武間黎王以獻¶
髙王喜之昵侍左右歴事五朝頗著勞績鎮守兩浙¶
卒勑塟於風篁嶺下¶
¶
　　嶺畔舊有崇恩演福寺辯才塔無垢院淨林廣福院¶
顯應廟並廢　崇恩演福寺俗稱南天竺隋開皇中¶
有法師真觀居之雅操髙潔骨格存焉側有靈石塢¶
<pb:KR2k0086_WYG_004-19a>¶
了髻峯僊人棊䑓金沙井囘泉鍾液龍井景趣幽清¶
聴眺俱爽自此過嶺值中天竺乾道間有道士四人¶
来寺乞食時午齋已罷拒不與道士索筆題椽間云¶
南塢數囘泉石西峯幾疊烟雲登攜孰與為侣顔寓¶
李甲蕭耘人以為首句蔵吕字次洞字次賔字末乃¶
同行三人也書法類李北海咸淳間賜田五千畞元¶
初名僧清古源澤雲夢等疊主之號稱教海有白蓮¶
院夕佳樓張伯雨夕佳樓詩西山朝氣爽南山夕氣¶
<pb:KR2k0086_WYG_004-19b>¶
佳朝爽人共忻夕佳吾所懐山僧閲世久結廬深避¶
乖蕙樓將對寺菌閣亦雙排維南列崇阜不受烟嵐¶
霾我亦遲暮人心迹倦鳥偕兹焉記髙躅庶與静者¶
諧　徐一夔訪玘法師宿夕佳樓詩㝢縣俄多難湖¶
山亦被兵名藍俱泯滅别構獨峥嶸翰墨看前軰登¶
臨愧後生嚴城圍列嶂半鑑出澄泓直篠侵簷上纎¶
蘿附牖榮倚䦨雲鳥度極目鏡天平日夕景逾好秋¶
髙思轉清殘陽樹間没薄靄水邊横紫翠霏㣲合丹¶
<pb:KR2k0086_WYG_004-20a>¶
鉛㸃染成茅津有漁唱麥嶺少人行暝色松門動寒¶
飈竹嶼鳴疎鐘度餘響遠火露青熒僊梵㣲㣲出爐¶
烟裊裊輕山盤撲露實石鼎泛雲英洗濯塵凡盡歸¶
依誓願精行當陪竺士聽法破無明　辯才塔在演¶
福院内蘇子由銘云如来昔在世心禪語為教譬如¶
四大海惟是一濕性性於濕性中變化千萬億風来¶
為濤瀾風去為湛然魚龍所遊戲鬼神所出没船筏¶
借其力網罟取其利其上為洲渚諸國所生育其下¶
<pb:KR2k0086_WYG_004-20b>¶
為淵谷百怪所蔵伏東西出日月上下屬河漢觀者¶
不能了&KR0787;眙何暇説如来知迷悶隨變為解釋因變¶
所説者是則名為教彼善聞教人當知是幻爾既已¶
知是幻則當識其實我觀世教師皆謂教是實由謂¶
教實故則為禪所訶禪雖訶乎教終以教致禪禪若¶
不取教是杜所入門教而不知禪是不識家也辯才¶
真法師於教得禪那口舌如翻瀾而不失道根性湛¶
如止水得風輒燦然心是於東西普福禪教師士女¶
<pb:KR2k0086_WYG_004-21a>¶
常奔走金帛常圍繞師惟不取故物来不能拒道成¶
盡有數西方一瞬息西方亦非實要有真實處　無¶
垢院乃無著禪師道場也舊在石人嶺慶元中韓平¶
原為生墳遂移寺於此嘉定間重建有清音軒茯苓¶
泉與廣福院俱併為廣福寺　淨林廣福院開府楊¶
慶伯祖墳土人呼上楊庵有松闗南泉桂芳亭姜白¶
石與恬朴翁等来遊詩四人松下共盤桓筆硯花壺¶
石上安今昔興懐同此味老僊留字在孱顔内有噴¶
<pb:KR2k0086_WYG_004-21b>¶
月泉僧録泉在暗竹園下　顯應廟宋時以祀郡守¶
胡公則仕當真宗仁宗朝再牧杭州有恵政退老西¶
湖深尊雅絃左子右孫日與交親歌笑輿論重之寳¶
元初天子特命其長子楷通守杭州以便養卒塟於¶
此數見靈異遂立廟祀之¶
¶
　　嶺北為棊盤山¶
¶
　　山頂有方石舊𫝊丹砂為局子分黑白今已漶漫登¶
其巔則江湖之勝皆可環眺矣¶
¶
<pb:KR2k0086_WYG_004-22a>¶
　　龍井之上為老龍井¶
¶
　　老龍井有水一泓寒碧異常泯泯叢薄間幽僻清奥¶
杳出塵寰岫壑縈迴西湖巳不可復覩矣其地産茶¶
為兩山絶品郡志稱寳雲香林白雲諸茶乃在靈竺¶
葛嶺之間未若龍井之清馥雋永也再上為天門可¶
通靈竺徑術﨑巇草樹蓊鬱人烟曠絶幽悄不禁¶
¶
　　龍井之南為九溪其西為十八澗¶
¶
　　九溪在烟霞嶺西南路通徐村水出江干北達龍井¶
<pb:KR2k0086_WYG_004-22b>¶
張光弼詩春山縹緲白雲低萬壑争流下九溪擬遡¶
落花尋曲徑桃源無路草萋萋¶
¶
　　十八澗在龍井之西路通六和塔¶
¶
¶
¶
¶
¶
　　西湖遊覽志巻四¶
¶
