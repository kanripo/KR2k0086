# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:08.946457
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 9
<pb:KR2k0086_WYG_009-1a>¶
　　欽定四庫全書¶
¶
　　西湖遊覽志巻九¶
¶
　　明　田汝成　撰¶
¶
　　北山勝蹟¶
¶
　　葛嶺之西為履㤗山棲霞嶺桃溪棲霞洞紫雲洞牛皋¶
墓妙智庵¶
¶
　　棲霞嶺上桃花爛燦色如凝霞其北有古劒闗蓋左¶
寳雲右僊姑兩山夾峙若劒門然宋立廵司於此有¶
<pb:KR2k0086_WYG_009-1b>¶
水一道名桃溪經岳墳前入湖嶺西為烏石塢¶
棲霞洞在妙智庵左地多怪石隠翳榛莽中賈似道¶
望而異之命施畚鍤倏見竒䆳乃抉藏剔幽為亭曰¶
暢曰鑰俗入其中穹然如夏屋雙石相倚為閈閎風¶
從南來谽谺而出寒骨凄神不可久竚故暑遊最勝¶
石甓小臺突然坎中衡二石下達於坻仰視左竇四¶
五通明大者圓徑丈許有水洞深不可測頃者惡僧¶
以遊人之多塞兊垢徑僅餘丈尺耳¶
¶
<pb:KR2k0086_WYG_009-2a>¶
　　紫雲洞在嶺巔去妙智庵數百歩許倚空如懸隂涼¶
徹骨¶
¶
　　牛臯暮在劒門闗畔臯字伯逺汝州魯山人為岳武¶
穆部将累立戰功轉寜國軍承宣使紹興十七年上¶
巳日都統制田師中大㑹諸将臯遇毒亟歸語所親¶
曰臯年六十一官至侍從即死無恨所恨者南北通¶
和不以馬革裹屍顧死牖下耳明日卒或言秦檜使¶
師中毒臯云景定初追封輔文侯¶
¶
<pb:KR2k0086_WYG_009-2b>¶
　　妙智庵即牛臯香火院嶺北有金鼓洞昔人伐石其¶
間聞金鼓下作乃止¶
¶
　　嶺下有處士仇仁近員外郎張光弼墓並廢　仁近¶
名逺錢唐人宋咸淳名士宋亡落魄江湖元初辟溧¶
陽州學正未幾隠去工詩文所著有山村集洪武初¶
祠於府學鄉賢祠錢思復挽詩詩窮八十年江海正¶
凄然玉麈風生頰青山雪滿巔門墻張籍俊墓表孟¶
郊賢出處人皆識哀歌徹九泉張仲舉詩前輩凋零¶
<pb:KR2k0086_WYG_009-3a>¶
盡南陽有古阡詩應傳四海酒不到黄泉槐國真成¶
夢桃園亦是僊松根一掬淚慘淡墮風煙　張光弼¶
廬陵人仕元為浙省左司員外郎罷官居花市遨遊¶
湖山累月不返有詩名所著有左司集其詩云但教¶
懐抱能傾倒莫向尊罍計有無不為訪僧三竺寺肯¶
乗煙艇過西湖酒館湖船盡有名玉杯時得肆閒情¶
至今人説張員外不是㸔花不入城¶
¶
　　嶺下為岳武穆王墓翊忠祠分屍檜流芳亭¶
¶
<pb:KR2k0086_WYG_009-3b>¶
　　岳武穆王墓王名飛字鵬舉相州湯隂人少負氣節¶
沉毅寡言有神力未冠挽弓三百觔弩八石宋髙宗¶
時以戰伐功歴官都統屢陳恢復大計髙宗慮欽宗¶
之返而攘已也陽奨而隂憾之丞相秦檜揣知帝㫖¶
遂力主和議㑹烏珠㓂拱亳詔飛徃援金人大敗追¶
及朱僊鎮中原響應謂其部下曰直扺黄龍與諸君¶
痛飲耳方指日渡河而檜欲割淮以北棄之乃召張¶
俊楊沂中先歸言飛孤軍不可久留以金牌十二召¶
<pb:KR2k0086_WYG_009-4a>¶
之班師飛憤惋泣東向拜曰十年之力壊於一旦矣¶
明年烏珠㓂淮西張俊畏敵不敢進詔飛徃援烏珠¶
遁俊忌之飛遂力請解兵柄㑹烏珠遺檜書言飛不¶
死和議終不成檜乃諷臺臣何鑄羅汝楫等交章論¶
飛言金人攻淮西飛至舒蘄而不進與張俊按兵淮¶
上又欲棄山陽而不守張俊又劫王俊誣飛令張憲¶
岳雲通書協謀冀以兵柄還飛檜遣使捕飛父子下¶
獄令諌議大夫万俟卨鞫成之㑹嵗暮獄無佐證檜¶
<pb:KR2k0086_WYG_009-4b>¶
一日獨居書室食柑玩皮若有思者其妻王氏窺咲¶
曰老漢一何無决擒虎易縱虎難也檜犂然當心致¶
片紙獄中即日報飛死矣蓋摺殺之年三十九雲憲¶
皆棄市獄卒隗順負飛屍踰城至九曲叢祠潛瘞之¶
以玉環殉樹雙橘識焉紹興末金人益猖獗太學生¶
程宏圖訟飛寃詔還飛宗屬徙邉者孝宗詔復飛官¶
謚武穆改葬於棲霞嶺雲祔其旁廢智果院為祠賜¶
額曰褒忠衍福寺墓上之朩皆南向蓋英靈之感也¶
<pb:KR2k0086_WYG_009-5a>¶
嘉定四年封鄂王宋亡寺廢王之六世孫在江州者¶
名士廸與宜興岳氏通譜合力起之未幾復廢至元¶
間天台僧可觀者訴於官鄭明徳為作疏語云竊念¶
故宋贈太師武穆岳鄂王忠孝絶人功名蓋世方畧¶
如霍嫖姚不逢漢武徒結志於忘家意氣如祖豫州¶
乃遇晉元空誓言於擊楫賜墓田棲霞嶺下建祀祠¶
秋水觀西落日鼓鐘長為聲寃於草朩空山香火猶¶
将薦爽於淵泉豈期破蕩子孫盡壊久長規制典補¶
<pb:KR2k0086_WYG_009-5b>¶
田隳佛宇春秋無所烝嘗塞墓道毁神棲風雨遂頽¶
廟貌鵂鶹夜啼拱朩躑躅春開斷垣淚落路人事闗¶
世教蓋忠臣烈士毎詔條有致祭之文豈狂子野僧¶
攙國典出募縁之疏望明有司告之臺省冀聖天子¶
鍚之珪璋褒忠義在天之靈激死生為臣之勸周武¶
封比干墓事著遺經唐宗建白起祠恩覃異代疏成¶
杭州經歴李全慨然重興之廟塑王像以其子雲雷¶
震霖霆祔焉後作燕寢像王父母及王夫人與王之¶
<pb:KR2k0086_WYG_009-6a>¶
女號銀瓶娘子者尋燬雲飛養子也毎立竒功飛輙¶
隠之能握鐡椎重八十斤死年二十三霖子珂嘉定¶
間作籲天辯誣録天定録桯史金陁粹編飛事愈白¶
廟中有石刻飛詩詞二首送紫岩張先生北伐詩云¶
號令風霆迅天聲動北陬長驅渡河洛直𢷬向燕幽¶
馬蹀閼氏血旗梟可汗頭歸來報明主恢復舊神州¶
其詞云怒髪衝冠凭欄處瀟瀟雨歇擡望眼仰天長¶
嘯壮懐激烈三十功名塵與土八千里路雲和月莫¶
<pb:KR2k0086_WYG_009-6b>¶
等閒白了少年頭空悲切靖康恥猶未雪臣子恨何¶
時滅駕長車踏破賀蘭山缺壮志饑飱狼虎肉笑談¶
渴飲匈奴血待從頭收拾舊山河朝天闕皇明初勑¶
建其祠有司春秋致祭𢎞治間叅政周朩得其裔孫¶
於衢州召令世守之太監麥秀重建殿寢雲所用鐡¶
鎗猶存正徳八年都指揮李隆鑄銅為秦檜王氏万¶
俟卨三像反接跪露臺十二年太監王堂塑王父母¶
妻子女諸像扁曰一門忠孝古今弔其墓者詩已成¶
<pb:KR2k0086_WYG_009-7a>¶
集畧掇其著者葉紹翁詩萬古知心只老天英雄堪¶
恨復堪憐如公少緩須臾死此敵安能八十年漠漠¶
凝塵空偃月堂堂遺像在凌煙早知埋骨西湖路悔¶
不鴟夷理釣船　林弓寮詩天意只如此将軍足可¶
傷忠無身報主寃有骨封王苔雨樓墻暗花風廟路¶
香沉思百年事揮淚對斜陽　趙子昻詩岳王墳上¶
草離離秋日荒凉石獸危南渡君臣輕社稷中原父¶
老望旌旗英雄已死嗟何及天下中分遂不支莫向¶
<pb:KR2k0086_WYG_009-7b>¶
西湖歌此曲水光山色不勝悲　髙則誠詩莫向中¶
原嘆黍離英雄生死係安危内庭忽下班師詔絶漠¶
全收大将旗父子一門甘伏節山河萬里竟分支孤¶
臣尚有埋身地二帝遊魂更可悲　潘子素詩海門¶
寒日澹無輝偃月堂深晝漏遲萬竈貔貅江上老兩¶
宫環珮夢中歸内園羯鼓催花發小殿珠簾㸔雪飛¶
不道帳前胡旋舞有人行酒著青衣　林清源詩誰¶
收将骨葬西湖已卜他年必沼吳孤冡有人來下馬¶
<pb:KR2k0086_WYG_009-8a>¶
六陵無樹可棲烏廟堂短計慚嫠婦宇宙惟公是丈¶
夫徃事重觀如敗局一龕燈火屬浮屠　徐孟岳詩¶
童大王歸事已離岳将軍死勢尤危直教萬嵗山頭¶
雀去遶黄龍塞上旗飲馬徒聞腥鞏洛洗兵無復望¶
條支湖邉一把摧殘骨蓋世功名百世悲　髙季廸¶
詩大樹無枝向北風千年遺恨泣英雄班師詔已成¶
三殿射敵書猶説兩宫毎憶尚方誰請劒空嗟髙廟¶
自蔵弓棲霞嶺上今囘首不見諸陵白露中　陶九¶
<pb:KR2k0086_WYG_009-8b>¶
成詩精忠祠宇西湖上再拜荒墳感昔遊斷碣草深¶
䝉奰屭空山日落呌鈎輈運移宋祚難恢復帝幸燕¶
雲困擄囚逆檜隂圖傾大業昭陵無意問神州偷安¶
甫遂邦家志飲痛甘忘父母讎信使北和憐屈膝䇿¶
文南駐忍含羞兩宫五國瞻征幟丹詔班師下節樓¶
萬里長城直自壊中興武績遂云休嗚乎竟死姦邪¶
手顛沛誰為社稷憂黯黯寃魂遊狴犴紛紛雨淚泣¶
貔貅唯餘滿地萇𢎞血不見中流祖逖舟氛&KR2003;已塵¶
<pb:KR2k0086_WYG_009-9a>¶
金匼匝冕旒終換鐡兠鍪姓名竹帛書千載父子英¶
雄土一丘老樹尚知朝禹宂遺黎總解説王猷復田¶
起廢憐僧寺移檄褒嘉頼省侯聖世即今崇祀典佇¶
㸔寵渥到松楸¶
¶
　　翊忠祠以祀劉允升施全者允升建州布衣士也聞¶
岳武穆王被逮詣闕上書訟其寃秦檜大怒下棘寺¶
論死全殿前司小校也憤秦檜主和議誤國挾刃刺¶
之不中被擒磔於市𢎞治二年工部主事莆田林沂¶
<pb:KR2k0086_WYG_009-9b>¶
建祠祀之四年按察使楊悛副使吳伯通等重拓大¶
之題其祠曰翊忠¶
¶
　　分屍檜在墓前天順間杭州同知馬偉鋸而植之首¶
尾異處以示磔屍状至今猶活前有石壁書盡忠報¶
國四字毎字方五尺餘¶
¶
　　流芳亭在墓西有石刻王像存焉其贊曰惟武穆王¶
天錫勇智氣吞強胡力扶宋季桓桓師旅元戎是寄¶
行将恢復遭讒所忌生既無怍死亦何愧萬古長存¶
<pb:KR2k0086_WYG_009-10a>¶
惟忠與義¶
¶
　　祠之後為掃箒塢黄龍洞䕶國仁王禪寺¶
¶
　　䕶國仁王禪寺宋淳祐間經畧花園使孟珙建自其¶
趾斗折而上有洞谽谺深杳莫測水泉紺凛旱不縮¶
而潦不盈有龍居焉故老相傳曩夏雨初霽時常有¶
神物蜿蜒卧松上其氣茀茀然而黄蓋黄龍也故世¶
號黄龍洞珙既建仁王寺并作龍祠延髙僧慧開居¶
之屬嵗又旱理宗召慧開祈雨退而黙坐帝遣内侍¶
<pb:KR2k0086_WYG_009-10b>¶
問之對曰寂然不動感而後通既而大雨自是無雨¶
輙禱禱輙應遂封黄龍為靈濟侯賜祠額曰䕶國龍¶
祠元至正燬洪武初僧祖吉重建其東有黄山橋塢¶
内有天龍庵永安院西靖宫並廢¶
¶
　　又西為浄性禪寺¶
¶
　　浄性寺宋乾徳五年吳越王建名浄心院大中祥符¶
間改今額元末燬國初重建傍有青衣橋¶
¶
　　履㤗山之西為僊姑山張憲墓¶
¶
<pb:KR2k0086_WYG_009-11a>¶
　　僊姑山之西東山衖口可通古蕩西溪靈隠山脈至¶
此少伏若斷而連其旁有桃花衖舊有浄勝院俗稱¶
昇仙宫宋時女僧妙清建髙宗嘗臨觀焉有御愛松¶
院側有乾濕水洞¶
¶
　　張憲墓憲岳武穆愛将也累立戰功紹興十年烏珠¶
頓兵臨頴憲破其兵追奔十五里中原大震㑹秦檜¶
主和班師憲還未幾檜與張俊謀殺岳飛誘飛部曲¶
能告飛事者卒無人應張俊乃自為狀付奸人王俊¶
<pb:KR2k0086_WYG_009-11b>¶
妄言憲與岳雲通書謀還飛兵權張俊親行鞫煉憲¶
被掠無全膚竟不伏張俊乃手具獄詞告成於檜憲¶
坐死葬於此景定二年追封烈文侯元總管夏思忠¶
為立石表其墓尋廢皇明正徳十二年布衣王天祐¶
發地得碣石乃崇封焉知府梁材為建廟宇修撰唐¶
臯為之記¶
¶
　　山麓舊有冲虛觀福夀觀妙明院傳經院浄元觀葯¶
洲園並廢　冲虛觀宋寜宗時宫人張氏為尼建此¶
<pb:KR2k0086_WYG_009-12a>¶
　福壽院乃旌徳寺之子院也有寜宗御書桂堂二¶
字　葯洲園廖瑩中别墅有花香竹色太平相在世¶
綵愛君子習説等亭¶
¶
　　僊姑山之西為青芝塢玉泉講寺¶
¶
　　青芝塢有五色土雜銀星者嘗産青芝從石板巷入¶
南宋駐蹕繞湖皆市廛也故有巷名其前為佛牙塢¶
玉泉寺故名浄空院南齊建元中僧曇超説法於此¶
龍王來聽為之撫掌出泉遂建龍王祠晉天福三年¶
<pb:KR2k0086_WYG_009-12b>¶
始建淨空院於泉左宋理宗書玉泉淨空院額以榜¶
之祠前有池畆許清澈可鑑蓄五色魚數十頭遊泳¶
如畫其泉溉田千頃近者曰鮑家田吳越相鮑慶臣¶
采地也皇明宣徳間置白紙局就池造紙淆濁久之¶
局廢而泉復清矣旁一小池水翠緑雖以白粉投之¶
亦成緑色白樂天詩湛湛玉泉色悠悠浮雲身閒心¶
對定水清淨兩無塵手把青笻杖頭戴白綸巾興盡¶
下山去知我是何人　吳㢘静過鮑家田詩搖斾家¶
<pb:KR2k0086_WYG_009-13a>¶
家酒扶犂處處村草深迷井口槿宻擁籬根緑水明¶
秧本青山失燒痕多應忌蠶事畏客掩柴門¶
¶
　　塢内舊有慈聖院普向院竹所院天清宫常清宫南¶
禪資福尼寺顯忠寺顯嚴寺報徳寺並廢　慈聖院¶
有吕公池宋乾道間髙僧能㑹池上縛庵取水咒之¶
以施病者輙愈遂號聖水池　普向院宋紹興間殿¶
帥楊存中請以鮑家田為殿司諸軍葬所建院守之¶
尋加愍忠資福普向之額　天清宫宋時道士沈師¶
<pb:KR2k0086_WYG_009-13b>¶
謙建　常清宫宋沂王功徳院　南禪資福院宋紹¶
興初封開尼恵果從駕建累朝内宫施捨殿宇甚盛¶
¶
　　顯忠寺宋内侍羅蕣香火¶
¶
　　其後為靈峰禪寺¶
¶
　　靈峰寺故名鷲峰禪院晉開運間吳越王建延伏虎¶
光禪師居之捨田數千畆度僧數百宋治平間改賜¶
今額俗傳為唐時裴休墓院者非也寺内有翠微閣¶
眠雲堂洗鉢池幽僻岑寂遊人罕至天隂月黒時聞¶
<pb:KR2k0086_WYG_009-14a>¶
倀魈悲嘯林間近有築墳其旁者穴地丈餘得甕缶¶
畜腐墨物若醯醬類者蓋兵燹之餘也前朝居民稠¶
宻湖山殆無隙地云¶
¶
　　又北為法華山秦亭山方井佛恵禪寺智勝庵東嶽廟¶
法華山去靈隠山後可里許去北十里為西溪秦亭¶
則法華之分脈也俗訛為蜻蜓山¶
¶
　　方井在桃源嶺下徑六尺深一仞許井上有亭米元¶
章書扁久廢正徳十年里人王槐重建進士鄧鑾記¶
<pb:KR2k0086_WYG_009-14b>¶
佛恵禪寺晉天福中建　智勝庵皇明𢎞治間建¶
東嶽廟宋時建¶
¶
　　青芝塢西南為慶化山水竹塢神霄雷院¶
¶
　　水竹塢宋為歩司前軍寨其旁有宋殿撰周把墓把¶
處州人建炎三年知常州值苗劉之亂把倡義勤王¶
以功除右文殿修撰卒葬於此其兄格建炎初為浙¶
西提刑死於陳通之亂贈龍圖閣學士勑葬於其山¶
兄弟忠義名震一時云¶
¶
<pb:KR2k0086_WYG_009-15a>¶
　　神霄雷院宋咸淳間羽士陳崇真者自閩來卜居於¶
此善雷法因勑建雷院以居之賜號冲素真人六月¶
二十四日郡人雲集設醮捨貲至今不廢¶
¶
¶
¶
¶
¶
<pb:KR2k0086_WYG_009-15b>¶
¶
¶
¶
¶
¶
¶
¶
¶
　　西湖遊覽志巻九¶
¶
