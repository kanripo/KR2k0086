# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.347727
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 16
<pb:KR2k0086_WYG_016-1a>¶
　　欽定四庫全書¶
¶
　　西湖逰覽志巻十六¶
¶
　　明　田汝成　撰¶
¶
　　南山分脈城内勝蹟¶
¶
　　祠廟¶
¶
　　旌徳觀蕭相國廟闗王廟助聖廟東平忠靖王廟千勝¶
將軍廟鄴侯祠金華將軍廟昭節廟三忠祠忠烈祠廣¶
福廟旗纛廟憐忠祠揚清祠三太傅祠褒忠祠¶
¶
<pb:KR2k0086_WYG_016-1b>¶
　　旌徳觀在保安坊内舊名先賢祠宋寳慶二年京尹¶
袁韶建於蘇堤以祀鄉名士烈女共三十九人人各¶
為賛其名士為唐時陽城許由漢時富春嚴光吳時¶
餘杭凌統晉時錢唐范平褚陶富春孫恵宋時錢唐¶
范叔孫餘杭卜天與齊時錢唐杜京産褚伯玉鹽官¶
顧歡梁時錢唐范述曾范元琰褚脩唐時錢唐褚亮¶
褚遂良鹽官褚無量許逺於潜章成緬後梁時臨安¶
錢鏐新城羅隠宋時錢唐錢俶錢彦逺錢明逸錢勰¶
<pb:KR2k0086_WYG_016-2a>¶
林逋郎簡沈文通吴師仁虞奕仁和崔貢餘杭陸詵¶
鹽官張九成富陽謝絳烈女則晉時富春孫夫人唐¶
時錢唐馮孝女等明年詔易其額曰旌徳觀中書王¶
塈為之記元時改建今所國初燬成化十一年道士¶
許道昌史志中重建時㕘政張寰僉事李瓛倡義助¶
之停烈女之祀而増府學所祀鄉賢共五十五人¶
蕭相國廟在弼教坊内以奉漢鄼侯蕭何者宋時廟¶
在汴京南渡後建廟於此盖戒民坊為戮人之市而¶
<pb:KR2k0086_WYG_016-2b>¶
蕭何定律令平刑獄義有所取耳嘉靖十四年燬道¶
士蔡如樟重建¶
¶
　　闗王廟在羲和坊以奉漢漢夀亭侯闗雲長者宋嘉¶
定間建元末燬洪武三年道士吴一清重建¶
¶
　　助聖廟在忠清里以祀唐僕射褚遂良者遂良字善¶
登錢唐人博涉文史工𨽻楷貞觀中累遷起居郎侍¶
書在任多讜言太宗欲自觀史遂良諫言未聞天子¶
自觀太宗曰朕有不善卿必記也對曰臣職載筆君¶
<pb:KR2k0086_WYG_016-3a>¶
舉必書時魏王泰禮秩如嫡遂良諫太子諸王宜有¶
定分太宗嘗怪舜造漆器禹雕其俎諫者十餘不止¶
遂良曰奢靡之始危亡之漸也漆器不止必金為之¶
故諫者救其源時皇子皆外任都督刺史遂良諫曰¶
刺史民之師帥也臣謂皇子且教以經學養成徳器¶
審堪臨州然後遣帝許立魏王泰為嗣遂良曰若必¶
立泰非别置晉王不可帝即詔長孫無忌房𤣥齡與¶
遂良等定䇿立晉王為皇太子帝欲自討遼東遂良¶
<pb:KR2k0086_WYG_016-3b>¶
言非萬乗六師所宜行進黄門侍郎㕘綜朝政髙麗¶
逆臣莫離支貢金遂良引魯納郜鼎之事諫止帝于¶
寢宫側别置院居太子遂良上諫父子滯愛者多愆¶
拜中書令帝疾召遂良無忌受遺詔髙宗即位拜右¶
僕射帝将立武昭儀遂良曰皇后無他過不可廢昭¶
儀昔事先帝今立之奈天下耳目何遂良因致笏殿¶
階叩頭流血曰歸陛下此笏乞放歸田武氏立遷潭¶
州都督徙桂州貶愛州刺史卒父亮散騎常侍𢎞文¶
<pb:KR2k0086_WYG_016-4a>¶
館學士祖玠陳秘書監曽祖䝉梁太子中舍人髙祖¶
湮梁御史中丞並著名前史¶
¶
　　東平忠靖王廟在秀義坊内以奉唐将張巡許逺南¶
霽雲姚誾雷萬春者巡南陽人逺鹽官人天寳十五¶
載安禄山反時巡為真源令起兵討賊守雍丘與賊¶
将令狐潮大小數百戰帶甲而食裹瘡而鬭時有大¶
将六人以勢不敵白巡請降巡陽許諾明日設天子¶
像率軍士朝之人人盡泣巡引六将責以大誼斬之¶
<pb:KR2k0086_WYG_016-4b>¶
士心益勸戰守積六旬馬裁三百兵三千遂至睢陽¶
與太守許逺城父令姚誾等合逺與巡同年生而長¶
巡呼為兄逺自以材不及巡讓巡而居其下巡受不¶
辭霽雲萬春咸彊毅善射時賊将尹子琦楊朝宗等¶
以十餘萬衆圍困睢陽經年乏食士日賦米一勺齕¶
木皮革紙而飽者才千餘人皆癯劣不能彀救兵不¶
至巡出愛妾烹以啖衆逺亦助以奴僮至羅雀掘䑕¶
煮鎧弩以食巡遣霽雲如賀蘭進明乞師不得請進¶
<pb:KR2k0086_WYG_016-5a>¶
明饗之樂作霽雲泣曰昨出睢陽時壯士不粒食已¶
彌月今大夫兵不出而廣設聲樂義不忍獨享雖食¶
弗下咽因拔佩刀㫁一指卒不食去賊知外援絶圍¶
益急士病不能戰巡西向拜曰孤城備竭弗能全臣¶
生不報陛下死為鬼以癘賊城遂陷與逺等俱被執¶
巡罵賊不屈與霽雲萬春誾等三十六人皆遇害尹¶
子琦送逺洛陽至偃師亦以不屈死後封巡東平王¶
諡忠靖唐史賛曰張巡許逺可謂烈丈夫矣以疲卒¶
<pb:KR2k0086_WYG_016-5b>¶
數萬嬰孤墉抗方張不制之虜鯁其喉牙使不得搏¶
食東南牽掣首尾豗潰梁宋間大小數百戰雖力盡¶
乃死而唐全得江淮財用以濟中興引利償害以百¶
易萬可矣巡先死不為遽逺後死不為屈巡死三日¶
而救至十日而賊亡天以完節付二人畀名無窮不¶
待留生而後顯也廟建于宋建炎二年元末燬皇明¶
洪武三十年里人吳興捐貲重建布政使王鈍為記¶
金龍四大王祠萬厯間建沈友儒記¶
¶
<pb:KR2k0086_WYG_016-6a>¶
　　千勝将軍廟在新安坊其神張亞夫者巡子也拜金¶
吾大将軍立廟雒陽宋南渡時凡汴京有廟者皆得¶
祀于杭故建廟于此元元統間燬皇明洪武間僧廣¶
成重建¶
¶
　　鄴侯祠在井亭橋西鄴侯李泌字長源京兆人唐𤣥¶
宗時以奇童召見及長博學善治易嘗㳺嵩華終南¶
間慕神仙不死術天寳中待詔翰林楊國忠等嫉之¶
斥置蘄春郡肅宗即位泌謁見陳天下所以成敗事¶
<pb:KR2k0086_WYG_016-6b>¶
帝悦欲授以官固辭願以客從入議國事出陪輿輦¶
衆指曰着黄者聖人著白者山人帝聞因賜金紫拜¶
廣平王行軍司馬益親信用事李輔國嫉之泌畏禍¶
願隠衡山有詔給三品禄賜隠士服為治室廬泌嘗¶
取松樛枝以隠背名曰養和後取如龍形者因以獻¶
帝四方争效之代宗立召至舍蓬莱殿初泌無妻不¶
食肉帝强詔食肉納婦焉兀載惡不附巳出為江西¶
觀察使判官載誅帝詔還復為常衮所忌出為澧朗¶
<pb:KR2k0086_WYG_016-7a>¶
峽團練使徙杭州刺史有恵政鑿六井引西湖水入¶
城市以便民取汲徳宗在奉天召授散騎常侍貞元¶
三年拜中書侍郎同中書門下平章事累封鄴縣侯¶
未㡬卒史臣賛曰泌之為人也異哉其謀事近忠其¶
輕去近髙其自全近智卒位建上宰近立功立名者¶
觀肅宗披榛莽立朝廷單言暫謀有所寤合皆付以¶
政當此時泌于獻納為不少又佐代宗收兩京獨不¶
見録寧二主不以宰相器之耶徳宗晚好鬼神事乃¶
<pb:KR2k0086_WYG_016-7b>¶
獲用盖以恠自置而為之助也鄴侯既薨杭人感其¶
恵立祠于此翼以僧舍俗稱西井寺宋淳熈十一年¶
賜安國羅漢教寺額景定五年改嘉澤廟元季燬祠¶
廢而寺猶存成化間都指揮王景端重繪侯象布政¶
使楊維髙拓故祠而奉之至今祠寺並建祠前有井¶
徑丈許底與湖通鄴侯所鑿也井中金玉魚數百頭¶
㳺泳喁噞滋孔日繁¶
¶
　　金華将軍廟在湧金門内其神曹杲者真定人仕後¶
<pb:KR2k0086_WYG_016-8a>¶
唐為金華令時郡兵叛杲以計平之吳越王嘉其功¶
就擢婺守宋初吳越王入朝委以國事遂即城隅浚¶
三池引湖水入城以便舟楫王歸嘉之題曰湧金立¶
石池上杲卒郡人立祠祀之¶
¶
　　昭節廟在保安坊其神曰喬亢陸軌襄漢人仕周為¶
殿侍東三班宋太祖受禪自宣祐門入守者拒弗納¶
乃自移門入既受朝賀即召宣祐門守者一班皆自¶
殺太祖大驚趨救之得不死者二人詢之乃喬陸也¶
<pb:KR2k0086_WYG_016-8b>¶
改班長入以青紅二色帛為帽飾二人既出復自殺¶
太祖義之命立祠祀之南渡後立廟于杭州適郡城¶
大火空中見青紅二旗書喬陸二字火遂息民益神¶
之事聞孝宗賜額曰昭節¶
¶
　　三忠祠在羲和坊東舊名旌忠廟今覺苑寺是也其¶
神曰髙永能景思誼程博古宋元豐間同為統軍禦¶
虜銀川戰死廟食于鳳翔和尚原宣和間方臘冦睦¶
州討捕者禱神而勝敵上其事始封為侯南渡後張¶
<pb:KR2k0086_WYG_016-9a>¶
浚吴玠總兵鳳翔神屢以隂功助武朝議嘉之加封¶
王爵建廟于望仙橋北額曰旌忠俗稱三聖廟今三¶
聖橋是其所也髙宗将建徳夀宫徙置今所廢覺苑¶
寺以居之皇明宣徳中重建覺苑寺遂奉神為寺土¶
神¶
¶
　　忠烈祠在衆安橋南以祀宋封繼忠侯岳雲烈文侯¶
張憲者雲乃武穆之子憲為武穆部将或云其壻也¶
此橋為二侯就戮之所里人憐其寃立祠祀之正徳¶
<pb:KR2k0086_WYG_016-9b>¶
十五年巡鹽御史劉欒拓大其基㕘政鄒虞為記¶
廣福廟在鹽橋上其神曰蒋七郎崇仁者里人也仗¶
義樂施倣常平法以家貲糴穀賤糶以救貧者其弟¶
崇義崇信亦承兄志行之六七十年規以為常里人¶
徳之比卒即其家立祠祀之有禱輒應咸淳初京尹¶
?説友請于朝賜廟額曰廣福封崇仁孚順侯崇義¶
孚恵侯崇信孚佑侯淳熈間京尹韓彦質将改作其¶
祠神忽憑老兵言願徙橋上遂立廟焉士女争趨之¶
<pb:KR2k0086_WYG_016-10a>¶
日擁溢橋東西十餘丈至不得旋踵兩街沽酒作餈¶
餌鬻象馬錢二三十家供給不暇至今父老言神異¶
事甚多而石塘胡長孺為神作𫝊述宋時劉宗申事¶
獨著云劉宗申者暴戾士也以縦横説㳺蜀荆江淮¶
間客李曽伯所怨曽伯子杓誣以隂事罪至死曽伯¶
納官以贖猶除杓名劉借七寳寺館焉買妾置券盛¶
陳金銀器飲食妾父若牙儈夸示多蔵奴薛榮刺知¶
蔵處夜懐刃入劉卧中殺劉擇取蔵物逃去捕急臨¶
<pb:KR2k0086_WYG_016-10b>¶
安尹韓君矢侯曰三日不獲榮夷廟毁像榮卜往崇¶
徳利韓君亦卜往崇徳必見獲已而往崇徳果獲榮¶
榮自言逃時常彷彿見邏人從而後以故不能去其¶
自疑若有攝者然也胡長孺曰前此四十四年在虎¶
林聞故老誦説趙忠恵公為臨安尹㑹城中見口日¶
食文思院米三千石民間又藉北闗天宗水門米船¶
入四千石乃為平糴倉二十八厫於鹽橋北糴湖秀¶
蘇常州米置碓房舂治精善嵗六十萬石輒取賤價¶
<pb:KR2k0086_WYG_016-11a>¶
糶與民竟尹去十三年米價不翔民不食糲惡駔儈¶
不罹刑今口籍除去乗来與故時無懸殊若牧守人¶
効忠恵時規模民亦効孚順侯昆季飢嵗尚使勿知¶
况平嵗耶¶
¶
　　旗纛廟洪武三年建于都督府後以祀軍牙六纛之¶
神每嵗驚蟄霜降祭之八年都指揮使徐司馬改建¶
于普濟橋東詔停春祭嵗霜降先一日本司以所製¶
軍器遶城迎之鼓吹殷作謂之揚兵至日乃祭¶
<pb:KR2k0086_WYG_016-11b>¶
憐忠祠在清河坊内以祀皇明贈太傅于肅愍公謙¶
者正統十三年英廟北狩謙以兵部尚書當國有功¶
竟以誣戮𢎞治初勅建憐忠祠于其故第¶
¶
　　揚清祠在褚家塘以祀皇明四川按察僉事王琦南¶
京刑部郎中項麒者琦字文璡錢唐人永樂間舉于¶
鄉除汝州學正尋授監察御史陞山西按察僉事提¶
督學校以母憂去起復四川整飭兵備非其好也乞¶
歸厯官清白家無石儲衣敝以紙補隙嘗嵗暮大雪¶
<pb:KR2k0086_WYG_016-12a>¶
僵卧數日人有憐而餽食者致恭則受稍怠即辭卻¶
之曰吾不忍啖嗟来也郡守胡濬聞而餽之百金不¶
受乃述其清行聞于朝以上命賜之琦復辭曰禄以¶
養士未聞養民也無功而食将無愧于心乎士流莫¶
不嘆服竟以飢寒發病卒麒字文祥仁和人景泰間¶
以貢士授南京吏部司務遷工部營繕司員外郎成¶
化初以母病乞改南京授刑部福建司員外郎陞江¶
西司郎中以病告歸雅操尚潔不入公府嘗不給于¶
<pb:KR2k0086_WYG_016-12b>¶
饔飱而吟詩鼓琴晏如也巡臺藩臬若郡縣之長欣¶
覿髙標而麒終不肯屈節往見正徳二年平湖令甯¶
某被逮于臬司憲長邵公諭之曰何不學項正郎清¶
白正人在邇而不往親炙自忍㸃染何也甯頓首出¶
齎百金入贄于麒麒厲聲曰君事果枉法司自能直¶
之茍不枉則受罪乃其所也既剥民以自衊復以衊¶
已者衊人是誠何心哉甯赧汗而退明日麒無疾而¶
卒年八十有二正徳十六年御史唐鳳儀㢘二公清¶
<pb:KR2k0086_WYG_016-13a>¶
節以其與褚僕射同里也表其閈曰忠清里嘉靖十¶
一年錢唐令王釴立二公神位于褚祠併祀之二十¶
三年提學副使孔天𦙍郡守陳一貫以凝真道院奉¶
二公題曰揚清祠¶
¶
　　三太傅祠在薦橋東舊十方寺基也當熈春橋西元¶
僧伊嚕勒昆建久廢嘉靖二十一年吏部侍郎謝丕¶
建祠以奉晉贈太傅謝安宋贈太傅謝深甫皇明贈¶
太傅謝遷者安字安石㑹稽人年四嵗桓彛見而嘆¶
<pb:KR2k0086_WYG_016-13b>¶
曰風神秀徹當不減王東海及總角神識沈敏風宇¶
條暢善行書王導深器之寓居㑹稽與王羲之及髙¶
陽許詢桑門支遁㳺處出則漁弋山水入則言詠属¶
文無用世意屢召不起有司劾請禁錮終身安遂往¶
臨安山中坐石室臨濬谷悠然嘆曰此與伯夷何逺¶
安雖放情丘壑然每逰賞必以妓女從既累辟不就¶
而安妻者劉惔妹也見家門富貴而安獨静退乃謂¶
曰丈夫不當如此耶安掩鼻曰恐不免耳年四十餘¶
<pb:KR2k0086_WYG_016-14a>¶
始有仕進志征西大将軍桓温請為司馬将發新亭¶
朝士咸送中丞髙崧戲之曰卿累違朝㫖髙卧東山¶
諸人每相與言安石不肯出将如蒼生何蒼生今亦¶
将如卿何安甚有愧色頃之拜侍中遷吏部尚書桓¶
温卒進安中書令尋拜衞将軍開府儀同三司時苻¶
堅率衆號百萬次于淮淝京師震恐兄子𤣥入問計¶
安夷然無懼色答曰已别有㫖既而寂然𤣥不敢復¶
言乃令張𤣥重請安遂命駕出山墅親朋畢集方與¶
<pb:KR2k0086_WYG_016-14b>¶
𤣥圍棋賭别墅安常棋劣于𤣥是日𤣥懼便為敵手¶
而又不勝安顧謂其甥羊曇曰以墅乞汝安遂㳺涉¶
至夜乃還指授将帥各當其任𤣥等既破堅有驛書¶
至安方對客圍棋看書既竟便攝放牀上了無喜色¶
圍棋如故客問之徐答云小兒輩遂已破賊既罷還¶
内過户限心喜甚不覺屐齒之折其矯情鎮物如此¶
薨贈太傅諡曰文靖　深甫字子肅台州臨海人少¶
穎悟刻志為學舉進士調嵊縣尉越帥方滋錢端禮¶
<pb:KR2k0086_WYG_016-15a>¶
皆薦深甫有廊廟才調崑山丞為浙漕考官一時士¶
望皆在選中司業鄭伯熊曰文士在不乏求具眼如¶
深甫者實鮮深甫曰文章有氣骨如泰山喬嶽可望¶
而知以是得之知青田縣御史葛邲等薦之孝宗召¶
見奏對雍容除籍田令紹熈改元權給事中㑹韓侂¶
胄破格轉刺史深甫封還内降云侂胄驀越五官而¶
轉遙郡僥倖一啓攀援踵至請罷其命二年知臨安¶
府光宗面諭曰京尹寛則廢法猛則厲民獨卿為政¶
<pb:KR2k0086_WYG_016-15b>¶
得寛猛之中每禁庭燕私左右有希恩澤者上必曰¶
恐謝給事有不可耳寧宗朝累拜右丞相尋以少傅¶
致仕薨以孫女為理宗后追封信王諡恵正　遷字¶
于喬餘姚人成化十二年舉進士第一累官修撰諭¶
徳學士進大學士敬皇帝晏駕與大學士劉健李東¶
陽同受顧命輔毅皇帝即位正徳初議政不合致仕¶
歸嘉靖初召進少傅兼太子太傅尋薨贈太傅諡文¶
正¶
¶
<pb:KR2k0086_WYG_016-16a>¶
　　褒忠祠在錢塘學宫之東舊為清軍公館萬厯三年¶
侍御萬安蕭公廩改祀國朝革除死事諸臣脩撰王¶
叔英博士方孝孺副使程本立都御史陳性善太常¶
少卿盧原質左拾遺戴徳彛都給事龔泰户部侍郎¶
卓敬盧迥谷府長史劉璟蕭縣知縣鄭恕東平州吏¶
目鄭華監察御史鄭公智陜西僉事林嘉猷檄有司¶
以時致祭云大學士吕本為之記¶
¶
<pb:KR2k0086_WYG_016-16b>¶
¶
¶
¶
¶
¶
¶
¶
¶
　　西湖逰覽志巻十六¶
¶
