# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.000808
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 19
<pb:KR2k0086_WYG_019-1a>¶
　　欽定四庫全書¶
¶
　　西湖逰覽志卷十九¶
¶
　　明　田汝成　撰¶
¶
　　南山分脈城外勝蹟¶
¶
　　衢巷河橋¶
¶
　　出正陽門為慶豐橋柳翠巷海鮮巷南新橋尊勝巷梁¶
家橋顔樓巷諸橋馬倉巷槐花巷美政橋洋泮橋¶
海月橋化仙橋進龍橋¶
¶
<pb:KR2k0086_WYG_019-1b>¶
　　慶豐橋之水入城為六部橋其上流為岸橋南新橋¶
沿城而西為萬松嶺下嶺為松林街其東為車子巷¶
柳翠巷内有柳翠橋相𫝊宋時妓女柳翠所建¶
海鮮巷内有海鮮橋石長丈餘其文如魚龍蕰藻之¶
狀巧如繪畫盖宋時故内物也¶
¶
　　尊勝巷内有尊勝寺¶
¶
　　梁家橋進九曲巷出青果團¶
¶
　　諸橋街通上輗路¶
¶
<pb:KR2k0086_WYG_019-2a>¶
　　馬倉巷之北宋有嘉㑹門¶
¶
　　槐花巷之東為白璧營¶
¶
　　美政橋宋有玉津園¶
¶
　　洋泮橋有龍王廟萬厯中建海月橋于橋南¶
¶
　　進龍橋近進龍浦¶
¶
　　出候潮門為嘉㑹橋濟川橋上輗路期清巷蕭公橋太¶
平坊信義坊利津橋牛皮街跨浦橋渾水閘鮝團巷鐵¶
箭巷鐵幢浦¶
¶
<pb:KR2k0086_WYG_019-2b>¶
　　嘉㑹橋通貼沙河之水入城貼沙河一名裏沙河舟¶
筏所經北抵艮山門者¶
¶
　　濟川橋在抽分厰前初名欏木橋相𫝊錢氏偏據時¶
旁堆欏木俗因呼之又謂普濟橋或曰因舊有普濟¶
寺得名正徳六年主事王光佐重建改今名¶
¶
　　上輗路宋時圜丘大路御輦所由也¶
¶
　　期清巷有馮公廟¶
¶
　　太平坊宋有便門¶
¶
<pb:KR2k0086_WYG_019-3a>¶
　　信義坊俗名筍團巷其傍有連公池¶
¶
　　利津橋北為鐵幢¶
¶
　　牛皮街上有龍舌嘴¶
¶
　　跨浦橋街一名衆義巷¶
¶
　　渾水閘下有善利院夫差廟¶
¶
　　鐵箭巷相𫝊為錢王射潮之所劉伯温錢王箭頭歌¶
䲭夷遺魄抝餘怒欲取吴山入江去雷霆劈地水羣¶
飛海門扶胥沒氛霧英雄一怒天可回肯使赤子隨¶
<pb:KR2k0086_WYG_019-3b>¶
鮫鮐指揮五丁發神弩鬼物辟易腥風開三百年来¶
人事改濤落沙平箭空在石梁飲羽未足誇蜀國三¶
犀謾欺紿近聞黄河水亂流青徐一半悲魚頭安得¶
壯士斡地軸為拯斯民塗炭憂¶
¶
　　鐵幢浦相𫝊吴越王鏐築塘以捍江水置鐵幢三以¶
為水則幢製如杵徑七八寸出土可三尺餘其趾入¶
土不知若干初置幢時塘猶未成慮潮蕩幢用鐵輪¶
䕶其趾而以鐵綆貫幢榦且引綆維于上下之楗然¶
<pb:KR2k0086_WYG_019-4a>¶
後實土築塘故幢首出土耳宋淳祐間安撫趙與&KR0696;¶
作亭覆幢今亭夷為民居獨存漥池而鐵幢之首嶄¶
出可驗一在舊便門東南小巷一在舊薦橋門外皆¶
湮塞無考獨在利津橋者僅存而又為民居所占若¶
不表識久亦湮矣¶
¶
　　出永昌門為保安巷新安巷真如巷大通橋映江樓¶
¶
　　保安巷通永昌壩¶
¶
　　真如巷内有真如寺¶
¶
<pb:KR2k0086_WYG_019-4b>¶
　　大通橋傍有銀杏樹為艤舟渡江之所今沙漲去岸¶
者二十里矣¶
¶
　　映江樓宋時有亭扁曰煙雲魚鳥元至元丁丑燬至¶
正庚寅重建扁曰瞰江正徳元年太監麥秀御史車¶
梁布政使林符等改建層樓扁曰映江吏部尚書屠¶
滽為記樓側為宋臨安府城南廂㕔有左右軍巡使¶
判官掌風火盜賊推鞫及檢覆抄劄打量定驗之事¶
凡事之小者皆得専決焉盖古督郵司𨽻之職也故¶
<pb:KR2k0086_WYG_019-5a>¶
俗稱兵馬司¶
¶
　　官署¶
¶
　　工部分司浙江驛浙江亭城南税課司¶
¶
　　工部分司在候潮門外先是漕船木料及京師壇殿¶
倉庫器皿等每嵗坐派軍民出辦成化七年千户汪¶
禮奏乞于杭州荆州太平等府設闗抽分商木應用¶
以免軍民之擾朝議從之始有抽分之令嵗差工部¶
主事主之二十二年差御史𢎞治五年差太監相兼¶
<pb:KR2k0086_WYG_019-5b>¶
取辦正徳十六年専委工部至今仍之凡商販竹木¶
十取其一初時解銀四千兩遞嵗増之乃至一萬四¶
千餘兩¶
¶
　　浙江驛在龍山閘洪武三年建¶
¶
　　浙江亭古之樟亭也白樂天樟亭驛見楊舊詩往恨¶
今愁應不殊題詩梁下又踟蹰羨君獨夢見兄弟我¶
到天明睡亦無又宿樟亭驛詩半夜樟亭驛愁人起¶
望鄉月明何處見潮水白茫茫鄭谷題樟亭驛樓詩¶
<pb:KR2k0086_WYG_019-6a>¶
故國江山外登臨返照間潮来無别浦木落見他山¶
沙鳥晴飛逺漁人夜唱閒嵗窮歸未得心逐片帆還¶
孟浩然與錢唐令登樟亭驛詩百里鳴雷震聞絃暫¶
輟彈府中聮騎出江上待潮觀照日秋空迥浮天渤¶
澥寛驚濤来似雪一座凜生寒¶
¶
　　城南税課司在浙江亭邉吴元年設于顔樓洪武五¶
年改建于此¶
¶
　　祠廟¶
¶
<pb:KR2k0086_WYG_019-6b>¶
　　昭貺廟順濟廟順濟聖妃廟協順廟¶
¶
　　昭貺廟在渾水閘其神張夏字伯起宋景佑間以司¶
封郎中為兩浙漕使江潮為患故隄率用薪土常被¶
衝擊每繕修不三嵗輒壊重困民力神始作石隄上¶
自六和塔下自東青門延袤十二里人感其功為立¶
祠隄上賜額昭貺土人稱張司封廟慶厯二年贈太¶
常少卿大觀二年八月封寧江侯改封安濟公紹興¶
十四年増靈感字三十年増順濟字每潮水嚙㟁禱¶
<pb:KR2k0086_WYG_019-7a>¶
之輒應成化間江潮泛溢命工部侍郎李顒督治禱¶
神患息遂即舊址重建¶
¶
　　順濟廟在清水閘其神馮俊字徳明錢唐人天資剛¶
直幼孤孝母年十八夢上帝遣神易其肺腑云将有¶
徽命既寤豁然開明初不習文藝至是書𫝊大義驟¶
皆通曉叩以禍福莫不前知足未嘗履閾而人或見¶
之江海上元祐中有舟渡江值大風分必死神即現¶
形雲間自言名氏叱咤之頃顛濤帖息又嘗就寢竟¶
<pb:KR2k0086_WYG_019-7b>¶
日乃醒家人視其嘔吐皆海錯異物怪而問之則云¶
適宴于龍宫大觀三年十一月忽語人云上帝命司¶
江濤事不得辭越三日不疾而終年三十有六先期¶
旬日于清水閘所居西偏自營兆域既沒靈異尤夥¶
人即所居祠之紹興三十年賜順濟廟額慶元庚申¶
封靈佑公紹定間封英烈王¶
¶
　　順濟聖妃廟在艮山門外其神林氏莆田人生而靈¶
淑歿遂為神土人祀之白湖宋宣和五年賜廟額曰¶
<pb:KR2k0086_WYG_019-8a>¶
順濟紹興間建廟于此封靈恵夫人紹興三年改封¶
靈恵妃慶元四年加助順勅曰古以女神列祀典者¶
若湘水之二妃北阪之陳寳西宫之女南少嶽之夫¶
人以至丁婦勝姑莫不廟食夫生不出閨門而死乃¶
祀食百世此其義烈有過人者矣朕惟望舒耀魄其¶
名月妃川祇静波其名江妃爾之封爵既曰妃矣増¶
錫美號被之輪奐崇大褒顯以永厥祀¶
¶
　　協順廟在石塚其神陸圭昭慶軍人宋熈寧間以祖¶
<pb:KR2k0086_WYG_019-8b>¶
澤補右爵調真州兵馬都監宣和中引兵進攻方臘¶
敗之死而為神紹興間海濤衝激江岸神檄隂兵却¶
潮潮勢遂平淳祐間江潮衝激尤甚隨築隨圮神與¶
三女揚旗空中浮石江面以顯其靈岸賴以成浙西¶
帥臣徐栗以其事聞于朝賜廟額曰協順封神為廣¶
陵侯三女為顯濟通濟永濟夫人一主䕶岸一主起¶
水一主交澤傍有小廟祀十二潮神各主一時¶
¶
　　道院¶
¶
<pb:KR2k0086_WYG_019-9a>¶
　　廣靈廟水府浄鑑院順濟宫¶
¶
　　廣靈廟在石塘壩宋景定三年九月潮壊江塘里中¶
耆老因立東嶽温太尉廟請于朝賜廣靈為額咸淳¶
五年封正祐侯餘自李将軍以下九神皆錫侯爵李¶
孚佑錢靈佑劉顯佑楊順佑康安佑張廣佑岳協佑¶
孟昭佑韋威佑¶
¶
　　水府浄鑑院在嘉㑹門外桐木園乃馬自然修真之¶
所龍徳三年錢氏號水府院天聖四年改水府浄鑑¶
<pb:KR2k0086_WYG_019-9b>¶
院乾道四年安撫周淙建扶桑大帝殿¶
¶
　　順濟宫在清泰門外東里隅舊在湯鎮赭山之間曰¶
三龍王廟宋紹熈元年賜雲濤觀額四年旱禱而雨¶
改賜今額嘉定二年九月錫三神侯爵曰廣澤順澤¶
敷澤嘉定九年増封曰廣澤靈應順澤昭應敷澤嘉¶
應永樂間江潮擊之徙建今所天順七年拓地重葺¶
成化七年江湧塘崩守臣禱神而濤殺再飭廟貌¶
¶
　　佛刹¶
¶
<pb:KR2k0086_WYG_019-10a>¶
　　尊勝寺善應總持菴浄因寺浴池菴海鮮寺福田慶夀¶
寺延聖寺普濟寺資教菴潮音菴圓通菴吉祥寺真如¶
寺正定菴普陀菴永慶寺延夀白石寺崇福寺因果寺¶
寳界寺定香寺月塘寺¶
¶
　　尊勝寺在正陽門外尊勝巷故宋福寧殿也元嘉木¶
揚喇勒智改殿為寺有尊聖塔俗稱白塔西有望江亭¶
内有葫蘆井僧止菴過故宋宫井詩云上有千尺桐¶
下有千尺井風吹井上桐零落井中影¶
¶
<pb:KR2k0086_WYG_019-10b>¶
　　善應總持菴在尊勝巷宋開寳六年錢王建于西湖¶
南山曰總持治平二年改寳林院有可賦軒景定間¶
遷建于便門鐵箭巷改善應總持院元至元三十一¶
年復遷建今所張孝祥可賦軒詩光明獵獵上烏巾¶
不那西湖爛漫春借我繩牀對脩竹為君一洗軟紅¶
塵¶
¶
　　浄因寺在正陽門外和肅坊元延祐巳未僧斯受等¶
建有銅佛三像銅塔一座元末燬洪武庚午僧法瀾¶
<pb:KR2k0086_WYG_019-11a>¶
等重建𢎞治壬子僧宗謐等嘉靖癸卯僧鳴奉明濟¶
等相繼重修¶
¶
　　浴池菴在甘泉巷元延祐間里人施仲禮捨地僧斯¶
受建鑿石為池構室臨之名曰觀堂嘉靖二十六年¶
重修¶
¶
　　海鮮寺在海鮮巷元至正元年建洪武三十三年重¶
修¶
¶
　　福田慶夀寺在候潮門外普濟橋宋寳祐二年徐路¶
<pb:KR2k0086_WYG_019-11b>¶
鈐捨宅建請額曰福田以居白石皓禪師元至治間¶
燬泰定間重修復請額加慶夀二字洪武二十四年¶
立為叢林¶
¶
　　延聖寺在候潮門外宋乾徳間吴越王建于清波門¶
外名土宿院天聖二年超法師沿江施食以濟修堤¶
之士詔移院于今所賜額延聖嘉定年間御帶陳玉¶
節於寺側建天妃殿崇奉海神元元統乙亥重建洪¶
武二十四年立為叢林¶
¶
<pb:KR2k0086_WYG_019-12a>¶
　　普濟寺在候潮門外普濟橋宋太平興國元年建有¶
理宗元命殿御書曰祈永度宗元命殿御書曰申祐¶
皇太后元命殿御書曰順福有閣以奉觀音大士御¶
書曰圓通寳閣石碑具存元初以祈永殿奉五顯之¶
神元末燬國初重建¶
¶
　　萬夀寺在江口門有江陽第一山扁¶
¶
　　資教菴在候潮門外宋大中祥符元年僧堯道夫啟¶
初庭建名火星菴宋末燬元大徳間僧生禪師重建¶
<pb:KR2k0086_WYG_019-12b>¶
請額曰火星資教院洪武二十四年歸併延聖寺¶
潮音菴在候潮門外元延佑間僧永暹建¶
¶
　　圓通菴在候潮門外宋紹興間僧徳厚建¶
¶
　　吉祥寺在永昌門外宋紹興間建于皋亭山咸淳九¶
年移建今所洪武二十四年歸併福田寺¶
¶
　　真如寺在永昌門外真如巷宋建炎三年僧普恵建¶
洪武十三年僧俊堂重修¶
¶
　　正定菴在永昌門外陳鐵巷元至正間建¶
¶
<pb:KR2k0086_WYG_019-13a>¶
　　普陀菴在永昌門外浙江塘元至正間僧立宗建¶
¶
　　永慶寺在清泰門外宋時楊節使香火寳慶二年建¶
紹定三年燬景定四年重建元大徳至正間曉大師¶
重建¶
¶
　　延夀白石寺在慶春門外宋建隆二年建于艮山白¶
石村元至正間燬洪武三年重建二十四年立為叢¶
林永樂十二年移建今所¶
¶
　　崇福寺在艮山門外宋雍熈間建大中祥符元年改¶
<pb:KR2k0086_WYG_019-13b>¶
今額大觀間燬紹興間重建元末燬洪武十六年重¶
建¶
¶
　　因果寺在艮山門外晉開運二年錢忠懿王建名崇¶
夀宋大中祥符元年改今額元末燬洪武二年重建¶
寳界寺在艮山門外梁貞明間建于城中名翠峰宋¶
治平間改今額移建今所¶
¶
　　定香寺在艮山門外宋乾徳四年建于西湖上今定¶
香橋是也名香積院治平二年改今額寳慶間建旌¶
<pb:KR2k0086_WYG_019-14a>¶
徳觀移建今所¶
¶
　　月塘寺在艮山門外何□店宋淳熈間建在月塘之¶
北嘉熈三年潮壊徙今所元至正初潮水復壊徙髙¶
原尋燬洪武間重建月塘者沙田也土脈宜𤓰宋有¶
周姓者善種𤓰號周家算筩𤓰¶
¶
¶
¶
<pb:KR2k0086_WYG_019-14b>¶
¶
¶
¶
¶
¶
¶
¶
¶
　　西湖逰覽志巻十九¶
¶
