# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.009399
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 20
<pb:KR2k0086_WYG_020-1a>¶
　　欽定四庫全書¶
¶
　　西湖逰覽志巻二十¶
¶
　　明　田汝成　撰¶
¶
　　北山分脈城内勝蹟¶
¶
　　城闉¶
¶
　　武林門錢塘門¶
¶
　　武林門宋名餘杭門俗稱北闗門入門而南有虎林¶
山土阜陂陀髙可三丈廣不滿百步宋楊至質記云¶
<pb:KR2k0086_WYG_020-1b>¶
耆舊言錢氏有國時此山夐在郭外叢薄䝉密異虎¶
出焉故名虎林吴音承訛轉虎為武耳葉紹翁四朝¶
聞見録乃謂虎林即靈隠山因避唐諱改為武林元¶
非有兩山一為虎林一為武林也樓攻媿為太乙宫¶
道士賦詩云武林山出武林水靈隠後山毋迺是此¶
山亦復用此名細考其来真有以從来有龍必有珠¶
此雖培塿千山餘盖疑此山為靈隠之餘脈是又指¶
二山同為武林矣淳祐志㫁之以為漢志明載武林¶
<pb:KR2k0086_WYG_020-2a>¶
山為武林水所出決非城内之山自漢已名武林亦¶
非避唐諱而為武盖此坡為城中勝地或者自寓武¶
林之名于此耳門東有水門出大河西河清河之水¶
達于運河又東宋有天宗水門小北門今塞¶
¶
　　錢塘門宋時所築按錢塘記云防海大塘在縣南一¶
里郡議曹華信議立此塘以防海水始開時募有能¶
致一斛土者與錢一千来者雲集因不復取皆棄去¶
而塘成故改名錢塘張君房云杭州武林山在錢唐¶
<pb:KR2k0086_WYG_020-2b>¶
縣西南靈隠寺在其上寺東有水曰龍源横過寺前¶
即龍溪也冷泉亭在其上西有水曰錢源過横坑橋¶
入錢湖錢湖一名金牛湖一名明聖湖湖有金牛遇¶
聖明即見萬松嶺下西城第一門曰錢湖門次北第¶
三門曰湧金門即金牛出見之所也第四門曰錢塘¶
門舊縣廨在焉盖自前古居人築塘以備錢湖之水¶
故曰錢塘據此則錢塘之名一起於江一起於湖二¶
説兩義按史記秦始皇過丹陽至錢唐則秦時巳有¶
<pb:KR2k0086_WYG_020-3a>¶
之非始于華信明矣自漢巳来江潮為患築塘捍之¶
今云築塘以備錢湖之水事無稽證考之釋文云唐¶
途也錢古籛姓豈秦漢間有姓籛者居江干或築塘¶
以捍海遂以起名如富陽孫洲之𩔖是也至于錢塘¶
門名第因錢唐舊縣治近此門因得名耳非取義于¶
錢湖也¶
¶
　　衢巷河橋¶
¶
　　入武林門折而東過中正橋又南至觀橋其街之東為¶
<pb:KR2k0086_WYG_020-3b>¶
廣豐廣積二倉橋街仁和倉街普寧坊西為同徳坊興¶
賢坊報恩坊¶
¶
　　中正橋俗稱斜橋自此而南至正陽門為宋時御街¶
長一萬三千五百尺舊鋪石板衡従三萬五千三百¶
有奇咸淳七年安撫潜説友易其闕壊者凡二萬幅¶
然後經涂九軌砥平矢直至元時兩㟁民居稍稍侵¶
切然綽楔無敢跨街建者皇明正徳已前猶然至嘉¶
靖元年御史何鉞始為鄉貢士建坊于吴山坊北自¶
<pb:KR2k0086_WYG_020-4a>¶
是題名楔綽並肩而立矣然杭城多火自綽楔跨街¶
而火益熾以木則易於燎延以石則人憚崩摧莫敢¶
向邇撲救古人旌别宅里之義恐不如是¶
¶
　　普寧坊俗稱清逺橋巷其東宋有仁和縣丞㕔又東¶
有太社太稷壇紹興十二年築以春秋二仲臘前一¶
日祭其禮視皇祇之制壇之北有靈池雖旱不竭稍¶
北有天宗鹽庫酒庫市舶務過天水院橋有六部架¶
閣淳祐倉草料場　天宗庫貯鹽酒以待宗人之頒¶
<pb:KR2k0086_WYG_020-4b>¶
給者　六部架閣以貯六部圖籍案牘者盖漢掌故¶
之遺也紹興三年建　淳祐倉淳祐九年京尹趙與¶
&KR0696;建以儲米之糶于帥司者　草料場受畿内所輸¶
稻麥荳以給騏驥院良馬院與三衙諸府之馬¶
同徳坊俗稱燈心巷其西為祥符橋桐樹園新莊橋¶
橋左右宋有貢院别試所大理寺仁和縣仁和學豐¶
儲倉軍器所東太乙宫萬夀觀元真觀晨華館千佛¶
閣安福寺並廢　桐樹園國初有鐵作局　貢院宋¶
<pb:KR2k0086_WYG_020-5a>¶
時三州治貢院在錢唐門外王家橋以試本州之士¶
漕司貢院在北闗門外以待兩浙寓士及有官人宗¶
女夫等禮部貢院在新莊橋東以待進士紹興十年¶
始定取士之法三年一舉必有手札付考官敦求賢¶
之意自淳熈二年帝作聞喜燕詩賜進士詹騤等遂¶
為令典踵行並刻石院中　别試所以待貢士之避¶
親嫌者其後申監漕選者亦試于此　大理寺舊在¶
錢唐門内紹興二十年以其密邇景靈宫號控鞭撻¶
<pb:KR2k0086_WYG_020-5b>¶
之聲非所以妥神也乃徙於此寺前有清明池　仁¶
和縣吴越時分自錢塘置錢江縣在梅家橋西宋初¶
改仁和紹興三年徙建於此髙宗初入杭州問縣名¶
仁和喜曰此京師門名也盖太祖次陳橋驛從仁和¶
門入以為吉兆故駐蹕之意始定矣　仁和學在縣¶
治之東有文行忠信四齋　豐儲倉景定初賈似道¶
行公田法以此收其租入　軍器所以造御前器械¶
紹興初以内侍提㸃後改𨽻工部　東太乙宫紹興¶
<pb:KR2k0086_WYG_020-6a>¶
間建以祀五福太乙之神兩廡繪三皇五帝日月星¶
辰嶽瀆九宫貴神每嵗四立日祀之四孟車駕亦幸¶
焉虎林山在其後圃　萬夀觀紹興間建以大霄殿¶
奉昊天寳慶殿奉聖祖長生殿奉長生帝後殿奉太¶
祖以下諸帝西側純福殿奉元命四孟朝獻畢車駕¶
詣宫行香景定間建晨華館于千佛閣之東命羽流¶
主之觀東有回龍橋　元真觀唐中宗景龍二年建¶
遂名景龍後唐改中興觀錢武肅王病目禱而愈改¶
<pb:KR2k0086_WYG_020-6b>¶
為錢明宫宋雍熈二年改元真觀大中祥符間改天¶
慶觀天禧間王欽若請移天慶于真聖觀復名元真¶
¶
　　千佛閣安福寺今廢為同仁祠¶
¶
　　興賢坊以元時貢院得名¶
¶
　　報恩坊俗稱觀巷有報恩光孝觀舊名開元宫清泰¶
四年錢王建宋景徳四年改景徳觀崇寧三年改崇¶
寧萬夀觀賜田千畝政和三年建徽宗本命殿紹興¶
七年改報恩廣孝院尋改光孝以崇奉香火其西宋¶
<pb:KR2k0086_WYG_020-7a>¶
有恵民西局御厨小營宋之恵民局有五皆貯藥以¶
待病者¶
¶
　　觀橋吴越王建題其梁曰吴越王寳正六年辛卯四¶
月八日因建錢明觀造此石橋吴越國王記觀橋北¶
有普庵院至正年建觀橋之水自東而西過青蓮橋¶
祥符橋折而北合清湖之水¶
¶
　　自觀橋而南至衆安橋其街之東為懐逺坊安國坊延¶
定坊西為保和坊純禮坊澄清坊¶
¶
<pb:KR2k0086_WYG_020-7b>¶
　　懐逺坊俗稱軍頭司巷宋時有軍頭司在焉¶
¶
　　安國坊與保和坊對俗稱北橋巷宋有文思院吉祥¶
寺並廢　文思院掌金銀犀玉工巧之制綵繪装鈿¶
之飾輿輦法物尺寸之度規釽鎔鑄鏤織之法内外¶
所領凡三千餘作　吉祥寺宋乾徳三年睦州刺史¶
薛温捨宅為寺治平二年改廣福南渡初割其兩傍¶
地為文思院軍頭司而寺額改吉祥今為民居蔡端¶
明吉祥寺賞牡丹對月詩花未全開月未圓看花對¶
<pb:KR2k0086_WYG_020-8a>¶
月思依然明知花月無情物若使多情更可憐蘇子¶
瞻簮牡丹詩人老簮花不自羞花應羞上老人頭醉¶
歸扶路人應笑十里珠簾半上鈎又花将落而陳述¶
古期不至詩今嵗東風巧剪裁含情只待使君来對¶
花無語花應恨直恐明年便不開述古期明日至因¶
用前韻詩仙衣不用剪刀裁國色初酣卯酒来太守¶
問花花有語為君零落為君開又惜花詩吉祥寺中¶
錦千堆前年賞花真盛哉道人勸我清明来腰鼓百¶
<pb:KR2k0086_WYG_020-8b>¶
面如春雷打徹涼州花自開沙河塘上挿花回醉倒¶
不覺吴兒咍豈知如今雙鬢摧城西古寺沒蒿莱有¶
僧閉門手自栽千枝萬葉巧剪裁就中一叢何所似¶
瑪瑙盤盛金縷盃而我食菜方清齋對花不飲花應¶
猜夜来雨雹如李梅紅殘緑暗吁可哀跋云錢唐吉¶
祥寺花為第一壬子清明賞㑹最盛金盤綵籃以獻¶
坐者五十三人夜歸沙河塘上觀者如山爾後無復¶
繼也今年諸家園圃花亦極盛而龍興僧房一叢亦¶
<pb:KR2k0086_WYG_020-9a>¶
奇但衰病牢落無以發興耳昨日雨雹如此花之存¶
者有㡬可惜也又冬至逰吉祥寺詩井底微陽囘未¶
回蕭蕭寒雨濕枯荄何人更似蘇夫子不是花時肯¶
獨来後十日復至詩東君意淺著寒梅千朶深紅未¶
暇栽安得道人殷七七不論時節遣花開明年冬十¶
月寺中牡丹開數朶述古作詩子瞻和云一朶妖紅¶
翠欲流春光回照雪霜羞化工只欲呈新巧不放閒¶
花得少休又云當時只道鶴林仙解遣秋花發杜鵑¶
<pb:KR2k0086_WYG_020-9b>¶
誰信詩能回造化直教霜枿放春妍¶
¶
　　延定坊舊名清寧坊其東為度生橋俗稱鵝鴨橋橋¶
畔宋有春風樓謂之北酒庫¶
¶
　　保和坊俗稱磚街巷¶
¶
　　純禮坊與延定坊對名後洋街俗稱竹竿巷¶
¶
　　澄清坊在衆安橋北堍沿河者¶
¶
　　自純禮坊而西其街之南為井字樓北為孩兒巷燈籠¶
巷新營街¶
¶
<pb:KR2k0086_WYG_020-10a>¶
　　井字樓宋酒樓也疊構如井故名其西有白澤廟¶
新營街之西元有江淮財賦總管府丞相巴延祠府¶
地廢為民居祠地為按察司馬廐矣¶
¶
　　自澄清坊而西轉入興慶坊為潘閬巷紀家橋¶
¶
　　興慶坊舊名前洋街與結縳橋對¶
¶
　　潘閬巷宋初處士潘閬所居也閬字逍遙錢唐人有¶
詩名語見才情雅致志中巷内有三官宅¶
¶
　　紀家橋在按察司右元時改乗驄橋北察院在焉今¶
<pb:KR2k0086_WYG_020-10b>¶
之嘉湖道即其址也其西為西湖書院國初改仁和¶
學天順間學徙而其地併北察院皆為按察分司及¶
囚舍矣　紀家橋之南為徳化坊舊稱木子巷有明¶
慶寺千頃廣化院並廢　明慶寺唐大中二年建有¶
法喜堂明碧軒南宋駐輦遂勅比東京相國寺祈禱¶
雨暘建散聖節咸在焉嘉熈四年七月理宗幸寺祈¶
雨回鑾撤盖甘雨隨注平章喬行簡上詩稱賀上遂¶
書明慶二字以旌之淳祐六年建法堂上復題為南¶
<pb:KR2k0086_WYG_020-11a>¶
山道場嘉泰三年建御書閣題曰宸奎萬夀之閣有¶
蘇子瞻書觀音經碑　王介甫法喜堂詩浮屠之法¶
與世殊洗滌萬事求空虚寸心以此不掛物一堂收¶
身自有餘堂隂置石雙嵽嵲石根立竹青扶疎一来¶
已覺心膽豁况乃宴坐窮朝晡初憶幼時勇自許壯¶
大看俗尤崎嶇豐車肥馬載豪傑少得志願多憂虞¶
始知進退各一理造次未可分賢愚㑹将築室返耕¶
釣相與此處吟江湖又明碧軒詩明碧軒南竹數叢¶
<pb:KR2k0086_WYG_020-11b>¶
别来江介㡬秋風道人無復人間世嗟我今為白髪¶
翁趙忠簡公明慶僧房夜坐詩月明牕竹冷横斜坐¶
看風燈落燼花老眼病餘嫌細字枯腸寒甚怯清茶¶
囊空豈是久為客夢短其能飛到家但有流年侵鬂¶
髪蕭蕭蓬葆颯霜華　千頃廣化院開平元年吴越¶
王建南渡後為臨安府祝聖道場僧了性善醫學草¶
書趙閲道題其堂曰垂慈以著醫績蘇子瞻作草書¶
歌以贈之歌云物生有象乃有滋夢幻無根成斯須¶
<pb:KR2k0086_WYG_020-12a>¶
方其夢時了非無泡影一失俯仰殊清露未晞雪巳¶
驅此滅滅盡乃真吾云如死灰實不枯逢場作戲三¶
昩俱化身為醫忘其軀草書雖學聊自娱落筆已喚¶
周越奴蒼䑕奮髯飲松腴剡藤玉版開雪膚㳺龍天¶
飛萬人呼莫作羞澁羊氏姝¶
¶
　　自按察司而南至安福橋折而東至八字橋河南為通¶
寳坊河北為豐財坊¶
¶
　　豐財坊宋有左藏庫先是韓蘄王有賜第二在新莊¶
<pb:KR2k0086_WYG_020-12b>¶
橋者獻于朝為景靈宫在八字橋者獻以為左藏庫¶
庫有東西受財賦之入以待邦國之經費東則幣帛¶
絁紬之属西則金銀線劵絲纊之属統于太府寺宋¶
時經費多糜于贍兵西蜀湖廣江淮之賦𩔖歸四總¶
領所以餉諸屯唯閩浙所輸歸于左藏而大軍取十¶
之七宫禁百司之禄裁三之值有浩費則天子出中¶
帑封樁以補所闕國初以其地賜蔡指揮今半為官¶
署民居矣又西為楊駙馬府即端孝公主第也駙馬¶
<pb:KR2k0086_WYG_020-13a>¶
名鎮方建第時命巨璫董宋臣領之大拓四旁其最¶
逼近者為太學生方大猷之居璫意其必雄據未易¶
與語一日具禮往訪之方延入坐璫未敢有請方遽¶
云内轄相訪得非以小屋奉上㫖乎璫愕未及對方¶
徐曰内轄以某太學生将梗化耶便當首獻即案書¶
契與之璫以契奏理宗大喜數倍酬之方表謝曰普¶
天之下莫非王土一毫以上悉出君恩盖上用毛詩¶
下用蘇子表語也理宗又奇之自此擢第登朝旋躋¶
<pb:KR2k0086_WYG_020-13b>¶
膴仕矣今其地半為按察分司¶
¶
　　入錢唐門而東折而南為白龜池鑷子井黒亭子¶
¶
　　白龜池在城下衺廣四畝許池底通西湖李鄴侯所¶
鑿其水自来不堪汲飲元仇仁近嘗卜居池上作詩¶
云一琴一鶴小生涯陋巷深居㡬嵗華為愛西湖来¶
卜隠却憐東野又移家荒城雨滑難騎馬小市天明¶
已賣花阿母抱孫閒指㸃疎林盡處是棲霞池旁宋¶
有都作院¶
¶
<pb:KR2k0086_WYG_020-14a>¶
　　鑷子井在上方寺南水口在湧金門外¶
¶
　　黒亭子舊有水溝透城通柳洲寺¶
¶
　　門内舊有景靈宫錢唐縣錢唐學上方寺並廢　景¶
靈宫本宋韓蘄王世忠宅也紹興十三年建以奉祖¶
宗衣冠之㳺盖漢原廟之遺也宋制太廟以奉神主¶
一嵗五饗朔祭而月薦五饗宗室諸王攝事朔祭月¶
薦則太常寺卿代之景靈宫以奉塑像嵗四孟天子¶
躬祭次日繹祭則后妃六宫従往帝后忌辰則宰相¶
<pb:KR2k0086_WYG_020-14b>¶
率百官行香道士作法事天章諸閣以奉繪像時節¶
朔朢帝后生辰皆徧薦之内臣攝事欽先孝思兩殿¶
亦以奉小像上日焚香太廟之祭以俎豆景靈宫以¶
牙盤天章諸閣以常饌用家人禮云宫内有崇禋館¶
命羽流主之蟠桃亭流盃堂四并堂橘園桂園景靈¶
池以湖水灌之水口在昭慶山門左(闕)¶
¶
¶
<pb:KR2k0086_WYG_020-15a>¶
¶
¶
¶
¶
¶
¶
¶
¶
<pb:KR2k0086_WYG_020-15b>¶
¶
¶
¶
¶
¶
¶
¶
¶
　　西湖遊覽志巻二十¶
¶
