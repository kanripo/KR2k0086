# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.369419
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 21
<pb:KR2k0086_WYG_021-1a>¶
　　欽定四庫全書¶
¶
　　西湖逰覽志巻二十一¶
¶
　　明　田汝成　撰¶
¶
　　北山分脈城内勝蹟¶
¶
　　官署¶
¶
　　提刑按察司按察分司射圃貢院演武場養濟院¶
¶
　　提刑按察司故宋岳武穆王宅也紹興三十一年以¶
王宅為太學宋亡學燬元改為肅政㢘訪司國初改¶
<pb:KR2k0086_WYG_021-1b>¶
浙江提刑按察司設按察使副使僉事洪武十七年¶
重建公廨而東近岳王祠西迫北察院基故卑隘門¶
外居民叢障成化二年按察使戴珙等盡徙民居開¶
道南出抵長生街建坊東曰端本又東睦親街曰弼¶
教西曰澄源西過長生橋抵城下白龜池上曰肅政¶
内有一清樓梅閣其經厯司照磨所司獄司皆在司¶
内　元㢘訪副使臧孟祥座右四箴曰浄洗眼睛𦂳¶
縛肚皮硬堅脊梁牢立脚根凡十六字僉事董師謙¶
<pb:KR2k0086_WYG_021-2a>¶
為之賛云這眼睛照膽鏡照見誰窮百姓所嗔誰奸¶
貪佞看不錯定定定秋月明秋水瑩本無塵洗更浄¶
這肚皮長忍飢衆肥甘我糠糜将軍腹寛十圍貪以¶
敗脂流臍平生事百甕韲咬菜根事可為這脊梁鐵¶
鑄成廣平骨汲孺身曽强項批逆鱗肯折腰揖貴人¶
臺中評謂我傾我自我卿自卿這脚根如山立立得¶
牢踏得實倖門裏曳不入正路中拔不出持一定禦¶
衆訹不退轉堅固力銘賛皆趙孟頫所書刻石尚存¶
<pb:KR2k0086_WYG_021-2b>¶
按察分司凡九道曰杭嚴曰金衢曰提學曰水利曰¶
清軍在八字橋河下宋為左蔵庫楊駙馬第曰寧紹¶
台曰温處在總司二門東曰嘉湖曰海道在二門西¶
以副使僉事分理之各舉其職按察使不得統制也¶
故布政司署使字而按察司不署使字者盖按察者¶
各行其權非若藩省府縣出令止從長官也故分巡¶
之印與堂印分寸相同而因事添設之官又各有欽¶
給闗防與印一體官吏臧否皆得舉劾軍民利病皆¶
<pb:KR2k0086_WYG_021-3a>¶
得條陳風聞言事實封上達不闗白于長官其權與¶
御史等正統後憲綱稍易職掌浸弛彈壓藩服之權¶
全歸御史而布政司㕘政㕘議又立分守之名㕘伍¶
其事為按察者稍掣肘近年朝議乃令按察之長得¶
署僚佐之考益非設官本意矣¶
¶
　　校士館舊為三學諸生習射之所嘉靖三十二年督¶
學桐城阮公鶚改建校士於此¶
¶
　　貢院宋時在觀橋西新莊橋東元時在祥符橋洪武¶
<pb:KR2k0086_WYG_021-3b>¶
初在今府學西即仁和學基也其後人才寖盛又以¶
直𨽻嘉湖兩府来属地狹不足以容席舍天順三年¶
徙觀橋之東乃仁和倉舊基也院本宏敞而自嘉靖¶
以来每遇當科之年監臨者遞加營構益以藻彩酷¶
極恢麗有司承奉風㫖科擾百端合郡騷動欵待儀¶
燕競以豐厚相髙名曰作興稍不如意即士謗叢起¶
竊意國初到今徵賢斂才豪傑丕應恐不繫于貢院¶
之崇修禮文之優渥也¶
¶
<pb:KR2k0086_WYG_021-4a>¶
　　演武場在錢唐門内宋時景靈宫及錢唐縣治故基¶
元時改為教場周廣三百一十六丈先是官軍每嵗¶
二八月朔日開操五月十一日為止自宣徳正統已¶
来正軍皆充漕役僅以餘丁操備後復以民壯益之¶
養濟院在觀橋西元時貢院基也洪武五年每縣各¶
置一所八年合建于此收養民間孤老每口月給米¶
三斗柴三十觔冬夏布各一疋小者給三分之二¶
¶
　　祠廟¶
¶
<pb:KR2k0086_WYG_021-4b>¶
　　忠佑廟顯忠廟同仁祠¶
¶
　　忠佑廟在按察司左宋紹興十三年以岳飛故宅改¶
為太學學中時時相驚以岳將軍見孝宗朝詔復其¶
官追諡武穆建廟學左曰忠佑淳祐六年改諡忠武¶
已而學中復驚岳將軍降為土神景定二年従監學¶
之請立為土神封鄂王改諡忠文廟曰忠顯王之父¶
母妻子下逮将佐皆有命秩祠後有銀瓶娘子井銀¶
瓶娘子者王季女也聞王下獄哀憤骨立欲叩闕上¶
<pb:KR2k0086_WYG_021-5a>¶
書而邏卒嬰門不能自達遂抱銀瓶投井死王原吉¶
詩云碧梧月落烏號霜寒泉幽凝金井床綺疏光流¶
大星墜夢驚萬里長城亡女郎報父收囹圄匍匐将¶
身贖無所官家聖明如漢主妾心媿死緹縈女井臨¶
交衢下通海海枯衢遷井不改銀瓶同沈意有在萬¶
嵗千春露神采魂今歸来風泠然思陵無樹容啼鵑¶
先生墓木西湖邊¶
¶
　　顯忠廟在長生老人橋西以奉漢大将軍霍光俗稱¶
<pb:KR2k0086_WYG_021-5b>¶
霍使君廟相𫝊吳王孫皓有疾夢神降于庭自稱霍¶
光求立祠于金山之鹹塘以捍水患祠立而疾愈晉¶
天福間吴越王立廟于此宋理宗時賜廟額曰顯忠¶
元延祐間杭城大火郡人於雲頭見旗幟有霍使君¶
三字火頓息香火益盛¶
¶
　　同仁祠在祥符橋畔嘉靖十七年御史周汝員等建¶
以奉孫公燧王公守仁胡公世寧燧餘姚人正徳十¶
四年以都御史巡撫江西属寧庶人反被執不屈而¶
<pb:KR2k0086_WYG_021-6a>¶
死亂平贈禮部尚書諡忠烈守仁餘姚人寧庶人反¶
時以都御史提督南贛汀漳軍務起兵討平之封新¶
建伯兼南京兵部尚書世寧仁和人正徳十二年為¶
江西按察使疏舉寧庶人不法事下錦衣獄謫戍遼¶
東亂平起都御史厯官太子太保兵部尚書諡端敏¶
¶
　　道院¶
¶
　　開元宫寳極觀天妃宫¶
¶
　　開元宫在清湖橋西射圃之北本宋周漢國端孝公¶
<pb:KR2k0086_WYG_021-6b>¶
主故第也宫故在泰和坊秘書省之左唐開元中建¶
後廢宋以火徳王東都有開元陽徳觀以奉熒惑寧¶
宗既即位詔以嘉邸改開元宫建明離殿以立夏日¶
祀之元以秘書省為行中書省至元二十八年大火¶
省宫俱燬因兼宫地作省今布政司是也住持董得¶
時遂購公主故第為宫公主親理宗女傑構緻飾冠¶
于戚里故宫制為道院之魁翰林學士虞集為記至¶
治初燬粹徳真人王夀衍與其徒張伯雨重建揭曼¶
<pb:KR2k0086_WYG_021-7a>¶
碩陳旅為記有堂曰清風曼碩歐陽𤣥為記一曰介¶
春張仲淳為記時夀衍以髙行受知於文宗故名彦¶
多與之友豐碑偉筆照耀一時今皆仆圮其基半為¶
射圃矣虞伯生碑銘云於皇聖世治繇清静恵宗道¶
家受釐有祠内外相望靡不寵嘉煌煌我宫殿于東¶
南神明之居在昔前王化家作之中其國都何因何¶
稽曰為開元厥維禎符禎符孔明大開元疆神告不¶
誣顧民弗省嵗行六十既燬而墟除而圖新爰得永¶
<pb:KR2k0086_WYG_021-7b>¶
宜天人合謨甲觀夙成帝子攸降巍巍渠渠道貴因¶
循不貴改作昔劬我舒迺像貴神赫如有臨風馭電¶
車大集于成在今真人克恭璽書恩言雅文真人用¶
謙為道光華自朝旋宫率職賛祠恩用不渝錫福予¶
齡天子不有于民是敷維千萬年至于億世邈哉永¶
圖敢述聖徳刻以貞石式章道樞　陳旅碑銘云真¶
人大作開元宫斬木邃谷来蔽江命龜置䇿辰孔臧¶
樹屋吉土祠天宗重簷轇轕儀穹窿日月出入戸牖¶
<pb:KR2k0086_WYG_021-8a>¶
中大靈何樂家層空老君上邀兹以降仙姝翼輦從¶
豐隆翳以赤鳳驤青龍立神執兵門兩旁祝融廬宇¶
承中央共驅畢方歸海東曰惟新宫帝所悰璿宫回¶
曲蓬渚通珠樹含祥光玲瓏宫成餐帝朝設鐘岳牧¶
川后㒺不恭真人稽首飛綠章天子萬年民樂康¶
揭曼碩碑詩云噫嘻錢唐何王所基由汴革命播都¶
南陲定鼎臨安協于神龜元興龍翔大拓疆土四海¶
八荒咸覿其主噫嘻錢唐故宫禾黍帝子之居是為¶
<pb:KR2k0086_WYG_021-8b>¶
開元以棲百神踰三紀年神弗顧依将事吉蠲回風¶
却掃馮怒熒惑宣隂導陽去穢除慝以来清風以専¶
静嘿革故者天鼎新者人矧我真人皇人之真亦曰¶
多才能事鬼神身為𤣥師行仁有勇一倡百和風起¶
水涌神宫告新曽不旋踵𥅆𥅆樓觀仡仡垣墉儼乎¶
天人象帝之宫風馭飈輪於焉從容薦我明馨考我¶
鐘鼓於皇萬年受天之祜碑詩揚休石以永固　鄧¶
善之題開元宫圖詩云西湖春動風泠泠歘忽鼓瑟¶
<pb:KR2k0086_WYG_021-9a>¶
窺湘靈天君要眇降雲軿椒堂桂棟羅芳馨春城日¶
逝崦嵫暮幽夢重門鎖花霧玉簫聲沈鳳飛去迸入¶
秋風五陵樹至人髙懐視雲浮昔者金屋今丹丘白¶
鶴来下明月樓知有王喬飛舄㳺仙人好幻多戲劇¶
海變桑田蓮變碧百靈呵䕶融風息依舊瓊臺絳宇¶
炫燿雲林色　掲曼碩開元宫圖詩香臺遙對紫皇¶
家隂洞?迴七寳車景氣未收春夢㫁新宫月冷誦¶
南華　馬祖常開元宫圖詩江畔沙痕認夜潮湖邉¶
<pb:KR2k0086_WYG_021-9b>¶
山色識前朝巻衣天上吹簫女不怨宫隨野火燒¶
黄溍題開元宫圖詩誰使蔵舟一夜移紅樓翠幙未¶
全非曽聞帝子乗鸞去疑有仙人化鶴歸烟逕月明¶
瑤草歇石壇露冷碧桃稀赤欄橋畔多時立閒看楊¶
花作雪飛¶
¶
　　寳極觀在報恩坊内舊𤣥元庵元延祐五年道士章¶
無為建皇明永樂間道士周思得者仁和人操行雅¶
潔精五雷法成祖聞其名召試稱㫖建天将廟居之¶
<pb:KR2k0086_WYG_021-10a>¶
扈從北征累著功績仁宗建玉虚延恩殿宣宗建彌¶
羅寳閣崇𤣥演法殿改廟額為大徳觀英宗建紫極¶
殿寵遇優渥景泰初歸老故庵甘茹淡泊其門人以¶
法顯者殆百餘人其時有異人號赤脚張亦寓觀中¶
與思得友善成化間其徒昌道亨得寵憲宗詔徙𤣥¶
元庵于思得墓左而改其故居為寳極觀¶
¶
　　天妃宫在孩兒巷北以祀水神洪武初建神號不見¶
經史竊意宇宙間至尊者天有帝象焉地為之配有¶
<pb:KR2k0086_WYG_021-10b>¶
后象焉其次水為大有妃象焉故崇其號曰天妃而¶
軍營漕運之所江海河漢之濱悉崇奉之¶
¶
　　佛刹¶
¶
　　夀聖寺青蓮寺祥符寺興福寺浄住寺法輪寺天長浄¶
心寺聖夀寺菩提寺妙心寺¶
¶
　　夀聖寺在虎林山上舊名長夀在東青門外永樂十¶
三年為潮水所侵徙建今所得廢聖夀院故址遂以¶
名焉内有大井合抱銀杏皆宋物也而殘碑㫁碣傾¶
<pb:KR2k0086_WYG_021-11a>¶
仆草中磨滅不可讀矣俗稱祖山寺¶
¶
　　青蓮寺在車橋北宋隆徳間錢氏建祥符中改浄戒¶
院先是宋元豐中吴處厚以皇嗣未立上書乞立程¶
嬰公孫杵臼廟詔封嬰為成信侯杵臼為忠智侯廟¶
食于絳後又以韓厥存趙孤三人皆以春秋祠于祚¶
徳廟紹興二十年建祚徳廟于院内以春秋二仲祭¶
之至正末張氏據聖夀青蓮二寺為府而廟亦廢按¶
春秋于魯成公八年書晉殺趙同趙括于十年書晉¶
<pb:KR2k0086_WYG_021-11b>¶
景公卒相去二年而史記乃有屠㟁賈欲滅趙氏程¶
嬰公孫杵臼共匿趙孤十五年景公復立趙武之説¶
以年世考之則自同括死後景公又卒厲公立八年¶
而弑悼公立又五年矣其乖妄如是嬰杵臼之事乃¶
戰國俠士刺客所為春秋時風俗恐未有此也¶
祥符寺在祥符橋畔梁大同二年邑人鮑侃捨宅為¶
寺舊名發心唐貞觀中改衆善神龍初改中興後改¶
龍興宋真宗時改大中祥符其廣九里子院有千佛¶
<pb:KR2k0086_WYG_021-12a>¶
閣諸天閣戒壇院院内有鐵塔一石塔四錢王所鑿¶
九十九眼井金人南冦燬于兵南渡初斥為軍器所¶
元初仍建寺至正末燬洪武間重建其傍地盡為軍¶
民之居　蘇子瞻祥符寺上元觀燈詩紗籠擎燭迎¶
門入銀葉燒香見客邀金鼎轉丹光吐夜玉珠穿蟻¶
鬧連朝波翻焰裏元相激魚舞湯中不畏焦明日酒¶
醒空想像清吟常逐夢魂銷曽子固詩月明如晝露¶
華濃錦帳明郎笑語同金地夜寒消美酒玉人春困¶
<pb:KR2k0086_WYG_021-12b>¶
倚東風紅雲燈火浮滄海碧水樓臺浸逺空白髪蹉¶
跎歡意少强顔猶入少年叢¶
¶
　　興福寺在斜橋南宋紹興丁卯左丞薛昂以花藥圃¶
施僧慧觀築庵名曰擇勝尋建佛刹請龍山廢興福¶
院額表之國初定為叢林¶
¶
　　浄住寺在觀橋之西北報恩坊内梁武帝時建舊名¶
慈光錢氏時改今額紹興間以其地為貢院于是寺¶
分為三元末燬洪武初歸併興福¶
¶
<pb:KR2k0086_WYG_021-13a>¶
　　法輪寺在觀橋南五代長興中龜法師建於城東湯¶
鎮額曰觀音後改安國宋大中祥符間改法輪洪武¶
間立為叢林永樂十八年潮嚙殿基僧至恂改建于¶
此¶
¶
　　天長浄心寺在後洋巷晉天福四年錢氏建南渡後¶
析其地為軍寨咸淳元年興復元季燬景泰間重建¶
聶大年送僧日福聴講還山詩云歸去深居逺俗譁¶
莫教巢燕汚袈裟従今悟了三生話髙倚瓊臺看雨¶
<pb:KR2k0086_WYG_021-13b>¶
花　寺内有龍華寳閣宋理宗時捲簾使許禎建宋¶
亡禎挈三子居之學佛自晦名出塵庵元延祐元年¶
有僧講法華經天花紛降遂名龍華其時寳閣穹壯¶
冠絶郡城　九曲法濟院宋乾徳元年錢氏建于錢¶
唐門外元末移建于此今併天長寺¶
¶
　　聖夀寺即永福寺在後洋街宋嘉定元年永明建淳¶
祐間賜額永福以奉秀王香火元至元燬洪武初善¶
祥重建宣徳十年賜額聖夀¶
¶
<pb:KR2k0086_WYG_021-14a>¶
　　菩提寺在潘閬巷舊在錢唐門外宋太平興國錢惟¶
演捨宅建建炎間燬紹興間重建有南漪迎薰二堂¶
元末燬尋以築城徙寺今所永樂間寺僧守公被召¶
修大典智淳修戒律别原修蔵典約宗亦以髙行被¶
召四代入覲亦禪門之榮遇也¶
¶
　　妙心寺在湧金門内舊在西湖行春橋南元至正間¶
徙今所今改使館¶
¶
<pb:KR2k0086_WYG_021-14b>¶
¶
¶
¶
¶
¶
¶
¶
¶
　　西湖逰覽志巻二十一¶
¶
