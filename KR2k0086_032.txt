# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.085807
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 32
<pb:KR2k0086_WYG_032-1a>¶
　　欽定四庫全書¶
¶
　　西湖遊覽志餘巻八¶
¶
　　明　田汝成　撰¶
¶
　　賢達髙風¶
¶
　　許由潁川陽城人當唐虞時隠武林山稽留峰者即其¶
遺蹟也太平寰宇記許由葛洪皆隠此忘返故號稽¶
留史記伯夷傳序余登箕山其上葢有許由冢云箕¶
山在河南嵩少間今昌化亦有箕山¶
¶
<pb:KR2k0086_WYG_032-1b>¶
　　范平字子安錢唐人研窮典墳遍該百氏舉茂才累遷¶
臨海太守有異政孫皓時謝病還家吳平頻召不起¶
卒詔諡文正先生賀循勒碑紀其徳行三子奭咸㫤¶
並以文學知名㫤子蔚闗内侯好學有書七千餘巻¶
逺近來讀者常百餘蔚為辦衣食蔚子文才幼亦知¶
名¶
¶
　　禇陶錢唐人少不好弄聰慧清閒淡黙以墳典自娛年¶
十三作鷗鳥水磑二賦見者竒之張華謂陸機曰君¶
<pb:KR2k0086_WYG_032-2a>¶
兄弟龍躍雲津顧彦先鳳鳴朝陽謂東南之寳巳盡¶
不意復見禇生仕晉官至中尉¶
¶
　　禇伯玉字元璩錢唐人少有隠操寡嗜慾往剡居瀑布¶
山三十餘年隔絶交往齊時王僧達為吳郡苦禮致¶
之伯玉不得已停郡信宿纔交數言而退寧朔將軍¶
丘珍孫欲屈見之與僧達書曰禇先生滅景雲棲自¶
非折節何以致之昔文舉棲冶城安道入昌門於兹¶
三焉却粒餐霞之士不宜久覊俟其返策蹔紆清塵¶
<pb:KR2k0086_WYG_032-2b>¶
亦&KR0133;助為譬説僧達答曰禇先生從白雲㳺舊矣索¶
然為朋松石介於孤峰絶嶺者積數十載近固要其¶
來冀慰日夜比談討芝桂借訪荔蘿若已窺烟液臨¶
滄洲矣君欲見之敬當申譬珍孫竟莫能致也齊髙¶
帝手詔吳㑹二郡以禮迎遣辭疾上不欲違其志勑¶
於剡白石山立太平館居之¶
¶
　　杜京産字景齊錢唐人少恬静絶意榮宦㑹稽孔覬清¶
剛有峻節一見欵交郡召主簿州辟從事稱疾去除¶
<pb:KR2k0086_WYG_032-3a>¶
朝請不就與同郡顧歡交東山開舎授學孔稚珪表¶
薦京産曰竊見吳郡杜京産潔浄謙虚通和敏達愽¶
通子史沈吟道奥家業窮巖採芝幽澗麻衣藿食者¶
二十餘載雖古志士何以加之謂宜釋巾幽谷結組¶
登朝則嵓谷含懽薜蘿起忭不報後以員外散騎侍¶
郎召京産曰莊生持釣豈為白璧所回辭疾不就¶
¶
　　范述曽字子元錢唐人初從餘杭吕道惠受五經道惠¶
曰此子必為王者師齊髙帝引述曾為文惠太子竟¶
<pb:KR2k0086_WYG_032-3b>¶
陵文宣王師友謇諤多諫爭號為周舎沈約亦以述¶
曽方汲黯為永嘉太守有惠政去任之日郡送故舊¶
錢二十餘萬一無所受惟持白桐朩火籠朴十餘枚¶
而巳所得俸禄皆以分施及老壁立無資¶
¶
　　范元琰字伯珪錢唐人祖悅之太學博士召不至父靈¶
瑜居父憂以毁卒元琰時童孺哀慕盡禮及長好學¶
博通經史然謙敬不以所長驕人祖母患癰常自含¶
吮與人言常恐傷物居家不出城市雖獨居如對嚴¶
<pb:KR2k0086_WYG_032-4a>¶
賔見者莫不改容正色家貧惟以園蔬為業嘗出行¶
見人盗其菘元琰遽退毋問盗者為誰答曰向所以¶
退畏其愧耻今言其名願不泄也於是母子祕之或¶
有渉溝盜其筍者元琰因伐朩為橋以渡之自是盜¶
者大慙一鄉無復草竊¶
¶
　　禇亮錢唐人少警敏博記經史陳後主召見賦詩江總¶
諸人皆服其工入唐為𢎞文館學士官至散騎常侍¶
日見親倚封陽翟縣侯老於家太宗征遼子遂良從¶
<pb:KR2k0086_WYG_032-4b>¶
詔亮曰疇日師旅卿未嘗不在中今朕薄伐卿已老¶
俛仰嵗月我勞如何以遂良行想君不惜一子於朕¶
耳善居加食亮頓首謝卒贈太常卿陪塟昭陵初太¶
宗作文學館以亮與杜如晦等十八人並為學士命¶
閻立本圖像亮賛之號十八學士天下慕向謂之登¶
瀛洲¶
¶
　　禇遂良字登善亮子也博涉文史工𨽻楷貞觀中累遷¶
起居郎侍書太宗嘗嘆曰虞世南死無與論書者及¶
<pb:KR2k0086_WYG_032-5a>¶
見遂良大竒之帝方購羲獻故帖莫辨真偽遂良獨¶
論所出無舛冒者帝將有事泰山星孛遂良諫曰此¶
必天意有未合者帝悟而止遷起居注帝欲觀史遂¶
良諫言未聞天子自觀帝曰朕有不善卿必記否對¶
曰臣職載筆君舉必書時太子承乾廢魏王泰間侍¶
帝許立為嗣因謂大臣曰泰昨自&KR0300;我懐中云臣今¶
日始得為陛下子更生之日也臣惟有一子百年後¶
當殺之𫝊國晉王朕甚憐之遂良曰陛下失言安有¶
<pb:KR2k0086_WYG_032-5b>¶
為天下主而殺其愛子授國晉王乎陛下昔以承乾¶
為嗣復寵愛泰嫡庶不明紛紛至今若必立泰非别¶
置晉王不可帝泣曰我不能即詔長孫無忌房𤣥齡¶
李勣與遂良等定策立晉王為皇太子時飛雉數集¶
宫中帝問是何祥也遂良曰昔秦文公時有侲子化¶
為雉雌鳴陳倉雄鳴南陽侲子曰得雄者王得雌者¶
霸文公遂雄諸侯始為寳雞祠漢光武得其雄起南¶
陽有四海陛下本封秦故雄雌並見以告明徳帝悦¶
<pb:KR2k0086_WYG_032-6a>¶
曰人之立身不可以無學遂良所謂多識君子哉拜¶
中書令帝寢疾召遂良長孫無忌曰漢武帝寄霍光¶
劉備託諸葛亮朕今委卿矣太子仁孝其盡誠輔之¶
謂太子曰無忌遂良在而母憂因命遂良草詔髙宗¶
即位封河南縣公進郡公帝將立武昭儀召長孫無¶
忌李勣于志寧及遂良入或謂無忌當先諫遂良曰¶
太尉國元舅有不如意使上有棄親之譏又謂勣上所¶
重當進曰不可司空國元勲有不如意使上有斥功¶
<pb:KR2k0086_WYG_032-6b>¶
臣之嫌曰吾奉遺詔若不盡愚無以下見先帝既入¶
帝曰罪莫大於絶嗣皇后無子今欲立昭儀謂何遂¶
良曰皇后本名家奉事先帝先帝疾執陛下手語臣¶
曰我兒與婦今付卿且徳音在陛下耳何遽忘之皇¶
后無他過不可廢帝不悦翌日復言對曰陛下必欲¶
改立后者請更擇貴姓昭儀昔事先帝身接帷第今¶
立之奈天下耳目何帝羞黙遂良因致笏殿階叩頭¶
流血曰還陛下此笏丐歸田里帝大怒命引出武氏¶
<pb:KR2k0086_WYG_032-7a>¶
從幄後呼曰何不撲殺此獠無忌曰遂良受顧命有¶
罪不加刑㑹李勣議異武氏立乃左遷遂良潭州都¶
督顯慶二年徙桂州未幾貶愛州刺史卒¶
¶
　　徐復字希顔本莆田人久客吳中因家杭州精易通流¶
衍卦氣之法天文地理遁甲占射諸家之説律吕㣲¶
妙之制康定中元昊叛詔求有文武材可用者宋綬¶
林瑀以復薦召見問以天時人事復舉京房易卦推¶
所配年月日謂時當小過剛失位而不中宜在强君¶
<pb:KR2k0086_WYG_032-7b>¶
徳問四方用兵如何復對太一守中官兵宜内不宜¶
外帝善其言欲官之固辭留值登聞鼓院與林瑀同修¶
周易㑹元紀嵗餘歸禮以束帛賜號冲晦處士¶
¶
　　林逋字君復錢唐人少刻志學問放浪江淮歸隠西湖¶
孤山真宗聞其名賜號和靖處士詔長吏嵗時勞問¶
逋善行草為詩孤峭澄淡居西湖二十年未嘗入城¶
市杭守王隨每與倡和李及薛映時往清談蓄二鶴¶
曉縱之雲霄暮自入樊時泛小舟遊西湖諸僧寺客¶
<pb:KR2k0086_WYG_032-8a>¶
至童子放鶴為候逋棹舟歸卒塟舍傍初逋客臨江¶
李諮始舉進士而未有知者逋嘗謂人曰此公輔之¶
器逋卒而諮適知杭州為製緦麻服與其門人哭而¶
塟之刻其臨終詩納之壙中¶
¶
　　林和靖梅花詩古今絶唱然人但知疎影暗香之妙而¶
不知他作亦更清逸也其詩云吟懐長恨負芳時為¶
見梅花輙入詩雪後園林纔半樹水邊籬落忽横枝¶
人憐紅豔多應俗天與清香似有私堪笑胡雛亦風¶
<pb:KR2k0086_WYG_032-8b>¶
味解將聲調角中吹小園烟景正凄迷陣陣寒香壓¶
麝臍池水倒窺疎影動屋簷斜入一枝低畫工空向¶
閒時看詩客休徵故事題慚愧黄鸝與蝴蝶秪知春¶
色在桃溪¶
¶
　　和靖雖隠居而亦以豪放玩世故當時頗有不足之者¶
其詩云道著權名便絶交一峰春翠濕衡茅莊生已¶
慣鴟鳶嚇揚子休譏蝘蜓嘲潏潏藥泉來石竇霏霏¶
茶靄出松梢琴僧近借南薰譜且併閒工子細抄閒¶
<pb:KR2k0086_WYG_032-9a>¶
搭綸巾擁縹囊此心隨分識興亡黒頭為相雖無謂¶
白眼㸔人亦未妨雲噴石花生劍壁雨敲松子落琴¶
狀清猿幽鳥遥相呌數筆湖山又夕陽其玩世之態¶
可想見矣¶
¶
　　和靖祠堂舊在孤山故廬後徙蘇堤三賢祠中此葢因¶
子瞻詩語為之也詩云吳儂生長湖山曲呼吸湖光¶
飲山渌不論世外隠君子傭兒販婦皆氷玉先生可¶
是絶俗人神清骨冷無由俗我不識君㑹夢見瞳子¶
<pb:KR2k0086_WYG_032-9b>¶
瞭然光可燭遺篇妙字處處有步繞西湖㸔不足詩¶
如東野不言寒書似西臺差少肉平生髙節已難繼¶
將死㣲言猶可録自言不作封禪書更肯悲吟白頭¶
曲我笑吳人不好事好作祠堂傍修竹不然配食水¶
僊王一盞寒泉薦秋菊此詩景慕和靖甚切但祠堂¶
修竹亦不失體而遽以吳人不好事病之頗牽强矣¶
其後朱淑真有弔林和靖詩云每逢清景夜歸時月¶
白風清易得詩不識酌泉拈菊意一庭寒翠藹空祠¶
<pb:KR2k0086_WYG_032-10a>¶
葢亦祖述東坡之遺意也今孤山四賢堂以和靖㕘¶
配郡守恐於儀度不倫不若奉徐奭丁翰徐復三隠¶
士以配和靖而鄴侯樂天子瞻自為一祠庶隠顯各¶
得耳¶
¶
　　葉曙字杲卿錢唐人生而頴㧞三試開府率髙等用嘗¶
試御前恩授桂州司法卒贈太子中允杲卿在桂有¶
吳謐為象州武化令而死其妻挈二女歸閩至桂而¶
妻又死杲卿哀其無歸娶為二子婦焉家故饒財諸¶
<pb:KR2k0086_WYG_032-10b>¶
弟盡用之而求異籍杲卿喟然曰家事至此繇吾禄¶
不足以聚親族耳汝曹何咎師事林逋逋篇翰為當¶
時二絶杲卿盡得其妙天禧末錢唐有巨石浮于江¶
太守問逋逋以問杲卿乃按樵子五行志以應曰其¶
當在萬乗乎未幾真宗上僊於是人服杲卿多聞而¶
始知樵子為竒書也¶
¶
　　胡長孺字汲仲婺州永康人少博經史下逮百氏宋咸¶
淳中監重慶府酒稅至元初以知者薦入翰林修撰¶
<pb:KR2k0086_WYG_032-11a>¶
出為揚州教授遷建康録事台州寧海簿所至輒有¶
異政以疾辭歸寓武林城中長孺為人光朗宏偉眀¶
于心學慨然以孟軻自許其文章有金舂玉撞之音¶
海内購求無虚日鄉闈取士屢司文衡貴實賤華文¶
風丕變趙子昂嘗為羅司徒奉鈔百錠為潤筆請作¶
乃父墓銘汲仲怒曰我豈為近官作墓銘耶是日汲¶
仲絶糧其子以情白坐上諸客咸勸受之汲仲卻愈¶
堅惟平生不茍取于人故寧凍餒有所不顧汲仲送¶
<pb:KR2k0086_WYG_032-11b>¶
蔡如愚歸東陽詩有云薄糜不繼襖不煖謳吟猶是¶
鐘球鳴語之曰此余祕宻藏中休糧方也年七十五¶
一夕正衣冠危坐而逝所著有石塘稿五十巻洪武¶
初祀于杭學鄉賢祠楊仲𢎞贈汲仲詩云先生惟達¶
道久矣樂山林致聘無雙璧為生過十金身閒雲出¶
岫髪短雪盈簪遁世猶吾志同盟欲自今¶
¶
　　謝翺字臯羽福之長溪人徙浦城倜儻有大節刻厲憤¶
激不混流俗意所不顧雖萬夫莫回每慕屈平托興¶
<pb:KR2k0086_WYG_032-12a>¶
逺遊因號晞髪子宋亡文天祥被執翺悲不能禁嚴¶
有子陵臺孤絶千尺時天凉風急挾酒登之設天祥¶
主跪酹號慟取竹如意擊石作楚歌招之歌闋竹石¶
俱碎其志益汗漫浩不可禦視世間無足當其意者¶
獨好佳山水遇即恣遊倦輒訪隠流方鳳吳思齊輩¶
歌吟取適至元甲午來家西湖上前代遺老咸詫見¶
翺晚也其過故宫四絶句云複道垂楊草欲交武林¶
無樹著凌霄野猿引子移來往覆盡花間翡翠巢隔¶
<pb:KR2k0086_WYG_032-12b>¶
江風雨動諸陵無主園池草自春聞説就中誰最泣¶
女冠猶有舊宫人禾黍何人為守閽落花臺殿黯銷¶
魂朝元閣下歸来鷰不見前頭鸚鵡言紫㝠樓閣燕¶
流霞今日凄凉佛子家寒照下山花霧散萬年枝上¶
挂袈裟明年乙未𣳚年四十七臨殁囑其家曰慎收¶
吾骨與韶卿子善已而鳳與思齊果至與方㓜學塟¶
之子陵臺南初翺以朋友道䘮作許劍録未就鳳等¶
復為作許劔亭于墓右其徒吳貴祠翺月泉書院¶
¶
<pb:KR2k0086_WYG_032-13a>¶
　　吾衍字子行仁和人操行髙潔博覽墳典工篆𨽻諳音¶
律不求榮進隠居教授居一樓坐學童樓下遣髙弟¶
子遞授之客至童子輒止其登使登乃登與客笑談¶
樓上而樓下羣童肅如也元時廉訪使徐琰聞衍名¶
訪之衍從樓上呼曰此樓何敢當貴人登也願明日¶
走謁謝琰笑而去明日竟不謝人咸重之稱為貞白¶
先生而不名年四十未娶宛丘趙天錫為買酒家孤¶
女為妾年飢女嘗事人後夫知在子行所訟之因逮¶
<pb:KR2k0086_WYG_032-13b>¶
妾父母父母至客子行家又以偽楮事覺因言舎主¶
人子行固弗知也邏卒捽子行南出數百歩録事張¶
景亮識之叱邏卒曰是不知情攝之何為即解縱遣¶
還子行大慚明日持𤣥縧緇笠詣仇仁近别值晨出¶
因留一詩有西泠橋外斷橋邊之句意將從靈均于¶
此矣明日有得遺稿于橋上者衛大隠以六壬筮之¶
為亥子丑順流之象曰是其骨朽淵泥九十日矣西¶
湖多寳院僧可權從子行學哭之甚哀塟其遺文于¶
<pb:KR2k0086_WYG_032-14a>¶
后山與其師骨塔相對曰皆吾師也乞銘於胡汲仲¶
為之銘曰生弗瀆死弗辱貞哉白凌雲翰悼之詩云¶
布衣吾道士舉世莫能偕遽作騎鯨客空遺夢蝶齋¶
陽氷書瘦硬方朔語詼諧墓碣名貞白臨文每愴懐¶
¶
　　陳信字履信仁和人以推擇為吏即知守廉一錢不取¶
衣食一仰於家宣徳間有詔求賢總兵官陽武侯薛¶
禄薦擢大理評事改南京西城兵馬副指揮以亷能¶
陞蘇州府通判蘇治煩劇俗舊華靡信裁剸無留事¶
<pb:KR2k0086_WYG_032-14b>¶
而持以確守民甚愛之信嘗有公務之京民有餽白¶
金三百兩者不受尋乞致仕歸經治所餞贐俱不受¶
前所餽者復持金懇納信復却之行李蕭然行路稱¶
嘆蘇人杜瓊贈以詩云南還依舊一寒氊又却吳民¶
餽贐錢任使此生貧到骨只留清節與人𫝊¶
¶
　　于謙字廷益錢唐人宣徳元年授監察御史長軀玉立¶
聲如洪鐘每奏對上為傾聽都御史顧佐最嚴峻臺¶
中少當意者獨禮重謙巡按江西風裁赫著還從上¶
<pb:KR2k0086_WYG_032-15a>¶
討獲漢庶人命謙立數其罪應㫖而成辭嚴義正聽¶
者改容自是上屬意用謙矣五年河南山西大災廷¶
議大臣經理上親署謙名陞行在兵部右侍郎往時¶
年三十三而興利除害動中土俗二省之民歡若更¶
生然謙才大機疎遇事又敢往少瞻顧人故以此忌¶
之九載秩滿始進左侍郎先是河南官吏入朝率綑¶
載香帕磨菇以供交際謙行一無所持作詩云手帕¶
磨菇與線香不資民用反為殃清風兩袖朝天去免¶
<pb:KR2k0086_WYG_032-15b>¶
得閭閻話短長其律已如此正統間與户部王尚書¶
議事有隙遂舉叅政孫原貞王來自代時太監王振¶
倖用事嘗以他事銜謙迺嗾言者劾謙擅舉自代非¶
詔㫖降大理寺左少卿罷廵撫河南山西吏民聞之¶
赴闕請留者千人迺命以少卿巡撫前後在任者十¶
八年父彦昭卒乞終制不許尋復召為兵部右侍郎¶
十四年七月北敵額森冦獨石王振請上親征敗績¶
於土木車駕北狩沿邊城堡奔潰一空京師大震時¶
<pb:KR2k0086_WYG_032-16a>¶
謙獨任部事㑹皇太后命郕王監國于是廷臣論王¶
振罪請族夷之王方攝朝倉卒未有處分而錦衣衛¶
指揮馬順素附振勸廷臣稍退廷臣大憤給事中王¶
竑捽順首與廷臣撲殺之復索振所親信王毛二内¶
使哭聲震闕無復朝儀諸大臣有驚避者王亦疑懼¶
欲起還宫謙上陛扶止之且曰廷中無譁勸王出二¶
内使廷斃之復言羣情洶洶皆忠憤所激非殿下宣¶
諭不止王乃諭廷臣曰王振罪當赤族俟啟太后行¶
<pb:KR2k0086_WYG_032-16b>¶
誅未晚馬順罪當死殺之勿論于是廷中稍寜比退¶
朝過午刻矣謙袍袂皆裂徐步出左掖門尚書王直¶
執謙手嘆曰今日事起倉卒頼公以定雖百王直將¶
焉用之太后知謙人望所屬陞兵部尚書頃之郕王¶
即位尊上為太上皇帝時邉報絡繹訛言萬端諸司¶
束手取進止謙隨事條刺慮逺防㣲動中肯綮自是¶
武備漸飭人心稍安是年十月額森䦨入紫荆闗烽¶
□甚急侍講徐有貞謬言占象倡議南遷上下動摇¶
<pb:KR2k0086_WYG_032-17a>¶
朝臣有挈家南奔者謙慟哭抗言于廷曰京師天下¶
根本宗廟山陵百官萬姓咸託于此去此不守將安¶
所之宋南渡之事可鑒也上是謙言守議遂定時京¶
通倉塲糧草甚富謙令官軍預支三月餘命縱火焚¶
之或言事重何不待報謙曰事有經權今敵在目前¶
若必待報而行適以資敵矣武清伯石亨時掌後府¶
言欲閉九門以避敵鋒謙曰不可如亨言譬之窒鼠¶
是自斃也乃令亨營于城北都督孫鏜營于城西謙¶
<pb:KR2k0086_WYG_032-17b>¶
親督諸軍而都督王通都御史楊善等閉門城守以¶
示必死頃之額森突至我軍堅不為動時上皇亦在¶
敵營我軍不敢漫加一矢敵亦覘我嚴整不敢輕軼¶
中官喜寜胡種也土朩之難降于額森因為鄉導嗾¶
額森邀大臣議和迎駕且索金帛鉅萬計謙一無所¶
許第報曰頼宗廟社稷之靈國有君矣額森計沮須¶
臾以墨幟麾三千騎繞東城云攻南門亨欲撤兵往¶
備謙曰無庸此必趨通州也已而果趨通州索糧無¶
<pb:KR2k0086_WYG_032-18a>¶
得遂縱遊騎四掠畿甸畿甸咸清野乗城守約無敢¶
浪戰者敵計益沮對壘七日復以上皇宵遯遲明謙¶
諜知上皇已逺乃令諸軍舉砲擊敵殿營敵亦旋以¶
輕騎躪我死傷略當京師解嚴論功加謙少保石亨¶
進侯爵餘陞賞有差謙固辭乃受嘗謂人曰四郊多¶
壘卿大夫之辱也城下之&KR0229;但不盟耳何功之有景¶
泰元年額森數以送駕為名沿邊騷掠既知中國有¶
備難與爭衡雖奉留上皇又不足以邀厚賂且與其¶
<pb:KR2k0086_WYG_032-18b>¶
君布哈有隙恐中國乗之乃遣使入貢言願送大駕¶
還京尚書王直即率羣臣為上驟言之上頗不悦曰¶
當時大位是卿等强朕為之今將置朕何地謙對曰¶
大位已定誰敢異心但欲遣使答禮少紓邊患耳上¶
意始釋曰從汝從汝于是禮部尚書胡濙言廷臣大¶
駕將來請㑹議迎復儀注都御史王文厲聲曰來誰¶
謂來耶敵人不索土地即索金帛耳誰謂來耶謙曰¶
不然防變方略謙當任之來與不来于儀注固無妨¶
<pb:KR2k0086_WYG_032-19a>¶
也衆論乃息上乃遣禮部侍郎李實往見額森額森¶
大喜遂奉上皇至宣府而還九月十五日上皇入京¶
師時邊事稍寜謙益修安内攘外之計初額森犯京¶
時石亨以功非己出驟躋侯爵心不自安乃推謙功¶
請官一子上許之以其子冕為府軍前衛副千户謙¶
累疏懇辭且曰臣縱為子求官自當乞恩于君父何¶
必假手于石亨亨深銜之亨嘗以指揮郭亨杜山賣¶
放民兵受賄不舉為謙查白劾曰亨蔽下售法罔上¶
<pb:KR2k0086_WYG_032-19b>¶
孤恩無人臣禮上乃切責亨而郭亨等皆下獄亨愈¶
益媿恚學士徐有貞自以倡議南遷為謙斥阻尋復¶
求為祭酒上薄其人不允疑為謙所毁亦深銜之遂¶
與亨等比周側目事謙謙自知柄用日久恐履危機¶
累乞骸骨不許而廷臣忌功者亦間為上言宜少裁¶
抑謙上灼知謙忠潔無他腸倚毗益切太監興安亦¶
謂廷臣曰近日諸君第媒孽于公何不為朝廷惜也¶
且諸君中有不愛錢不愛官不問家計一心體國如¶
<pb:KR2k0086_WYG_032-20a>¶
于公者誰歟言者媿塞上嘗賜謙第一區謙固辭曰¶
值國家多事之秋豈臣子安居之日况星文示變正¶
宜貶損以逭天怒豈可厚享以重咎愆不許乃以平¶
日所得賜物盔甲袍帯之屬封識第中時一往視而¶
已謙素苦疾喘一日大作上遣太監興安以醫來醫¶
云竹瀝可愈安為上言且述謙自奉儉約上親幸萬¶
嵗山伐竹以賜仍命計謙家所用悉給自尚方云七¶
年正月上不豫謙與廷臣請復憲皇帝東宫疏入不¶
<pb:KR2k0086_WYG_032-20b>¶
報約翌日面陳泣請時廷議刺刺各抱擇君之奸而¶
大學士王文及太監王誠等謀立襄王之子機事頗¶
泄有貞遂駕言于亨曰文誠之謀咸少保主之其事¶
若成吾屬無死所矣亨遂與有貞定議通太監曹吉¶
祥都督張輗張軏夜奪南内奉迎上皇復位改元天¶
順即日械謙等下獄給事中王鎮等承亨風㫖為之¶
廷劾言臣等與謙誓不同朝左都御史蕭維禎等為¶
之廷鞫大肆拷掠竟無左證徐有貞曰春秋之法將¶
<pb:KR2k0086_WYG_032-21a>¶
則必誅何必左證也維禎遂欣然署奏曰謙等意欲¶
迎立外藩以危宗社謀雖未成罪亦當死王文發忿¶
力辯謙曰亨等意巳如此辯之何益遂誣服奏上上¶
持之有貞進曰若不置謙等于死則今日之事為無¶
名上意乃决謙等俱就刑東市謙笑曰景泰時天下¶
八十萬精兵皆吾調發不于此時反乃今一尫秀才¶
反耶是日隂霾四塞朝野寃之為之語曰鷺鷥氷上¶
走何處尋魚嗛吉祥麾下逹官多爾者枕謙尸而哭¶
<pb:KR2k0086_WYG_032-21b>¶
之酹以壺漿吉祥撻之明日復往哭如初遂與都督¶
陳逵收其尸瘞之亨為上言籍𣳚謙家自上賜物外¶
無他儲妻子安置口外未幾兵部尚書陳汝言以賂¶
敗上御便殿以所籍財物陳大内廡下召亨等入視¶
變色曰景泰間于謙任久且專殁無餘物何汝言未¶
幾得賄無筭耶亨俛首久之越數日上擊毬内苑恭¶
順侯吳瑾撫寜伯朱永等侍石亨張輗張軏自外來¶
上遥見亨等連以毬杖戳地曰好個于謙如此者數¶
<pb:KR2k0086_WYG_032-22a>¶
聲亨等皆流汗浹背朱永出語人曰觀今日上意石¶
總兵輩將無所逃矣一日邊報甚急集羣臣廷議未¶
定吳瑾進曰于謙若在邊患何憂上為之黙然初謙¶
遇害太后驚悼謂上曰于謙於國甚有功何忍至此¶
上益悟其寃二年徐有貞以罪逺竄三年石亨曹吉¶
祥等謀反伏誅八年憲皇帝即位詔釋謙家屬戍邉¶
者家産悉還之遣行人馬暶祭謙墓曰當國家之多¶
難保社稷以無虞惟公道而自持為權奸之所嫉在¶
<pb:KR2k0086_WYG_032-22b>¶
先帝已知其枉而朕心實憐其忠誦者莫不稱快云¶
𢎞治元年詔曰少保于謙有社稷功可贈特進光禄¶
大夫柱國太傅謚肅愍立祠墓所曰旌功有司春秋¶
致祭而河南父老亦詣闕伏訴少保巡撫時功徳願¶
立祠如杭祠不報乃歸即公舊廨祀公伏臘忌嵗咸¶
致奠也謙子冕仕至應天府尹子孫世襲副千户¶
¶
　　子外王父潘翁嘗以掾史給事少保公也翁云景㤗間¶
北伐南征軍務旁午公常一日而平章者數端皆凛¶
<pb:KR2k0086_WYG_032-23a>¶
凛闗國休戚入則面陳出則手疏夜分乃罷事有不¶
如意輙撫膺忿曰一腔血竟灑何地聆於斯言亦良¶
苦矣又云少保公敏達端毅不以機械疑人總兵石¶
亨楊俊郭登范廣衛頴王禎張軏任禮楊洪毛忠顧¶
興祖皆頡頏僚宷一不稱㫖即請勅切責或曰明正¶
典刑王来以公薦起叅政至都御史守貴州一為李¶
匡所糾即請罷斥雖景皇帝寛宏不問而包藏反噬¶
者衆矣又云少保公當國時往往宿朝房不歸私第¶
<pb:KR2k0086_WYG_032-23b>¶
屬景皇帝大漸石亨等謀擁南内府尹公知其謀奔¶
扣告變少保公呵曰小子何知國家大事自有天命¶
汝第去頃之南内出矣少保公神色不變徐徐整朝¶
服入就班行得㫖被逮又云少保公之既殺也其夫¶
人夢公謂曰吾被刑魄雖殊而魂不亂獨雙目失明¶
吾借汝目光將見形于皇帝次日夫人忽喪明已而¶
奉天門災英廟臨視見少保公于火光中隠隠閃閃¶
也時夫人方貶次出海闗復夢少保公曰吾已見形¶
<pb:KR2k0086_WYG_032-24a>¶
于皇帝矣還汝目光未幾有詔獨貸其夫人又云少¶
保公家屬自戍所宥還也養子康將以公柩歸塟徙¶
倚東市見鬻盡者取視之則公與夫人像也問之云¶
出自盧太監家蓋盧永天順初亦以奸黨籍没尋皆¶
宥還而内帑誤以公像給永所噫事亦奇矣將無少¶
保之忠天固閔之猶得廟貌人間哉¶
¶
　　于肅愍公髙風大節不在詞華而其斷簡殘篇得於煨¶
燼之餘往往膾炙人口如剰喜門庭無賀客絶勝厨¶
<pb:KR2k0086_WYG_032-24b>¶
𫝊有懸魚謝客只容風入戸捲簾時放燕歸梁亦知¶
厚禄慙司馬且守清齋學太常蕭澁行囊君莫笑獨¶
留長劍倚青天金鞍玉勒尋芳者肯信吾廬别有春¶
即此可以知其孤介絶俗之操如香爇雕盤留睡鴨¶
燈輝青𤨏散棲鴉風穿疎牖銀燈暗月轉髙城玉漏¶
遲㟁幘耻為寒士語調羮不用腐儒酸即此可以知¶
其經略閎典之才如天外冥鴻何縹緲雪中孤鶴太¶
清癯醉來掃地卧花影閒處倚牕㸔藥方渭水西風¶
<pb:KR2k0086_WYG_032-25a>¶
吹鶴髪嚴灘孤月照羊裘即此可以知閒雅恬淡之¶
思其他忠直之氣奨與古今如詠蘇武則曰冨貴儻¶
来君莫問丹心報國是男兒送人致仕則曰解組還¶
鄉未白頭身安意適更何求題十八學士圖則曰都¶
將治世安民策散作裁氷剪雪詞喜髙僉憲病起則¶
曰一團清氣難隨俗百甕黄虀足養亷此皆直寫胸¶
襟不當以風雲月露比擬也¶
¶
　　胡世寜字永清仁和人黒面巉顔電眸獅鼻見者咤之¶
<pb:KR2k0086_WYG_032-25b>¶
𢎞治壬子舉鄉試第二巡按御史檄計偕銀百兩世¶
寜曰彭侍郎以災傷故减半吾不敢盈取竟却其半¶
舉進士授徳安府推官㢘明有聞一日患劇疾召醫¶
視之曰還有神光世寜力疾賦詩有萬死神光還自¶
在再生事業敢能為之句世寜雖執法然持論常正¶
大時有鄭分巡者勇於革弊州縣官被訟者皆得罪¶
去世寜曰某知明公為民禁貪之心甚切然亦須使¶
民畏官今官皆畏民恐非治體也聞者韙之陞南京¶
<pb:KR2k0086_WYG_032-26a>¶
刑部郎中廣西太平知府以憂歸服闋赴選至滄州¶
值流賊入城避之問門者曰州有糧乎曰有有水乎¶
曰有有薪乎曰苦無薪世寜曰比屋皆薪也即見知¶
州張琦勸其急修城守琦曰馬總制惡修城世寜曰¶
總制失職耳縱賊入城則殃民誤國琦從之世寜苦¶
乏兵器適浙江有部軍器舟至世寜曰天幸也請州¶
納之次日賊至攻西門世寜令軍民商旅登陴拒守¶
授以甲仗軍容甚盛賊見氣阻適肇慶指揮聶瓛寓¶
<pb:KR2k0086_WYG_032-26b>¶
城中率其徒持弓弩從埤堄射賊無不死者賊乃退¶
改除寳慶府陞江西副使值王浩八凌十一等為亂¶
王師久駐無功世寜與叅將桂勇書曰江西之賊無¶
處無之僕以為既招者不殺再叛者不招而稍有犯¶
法者令其黨執之重懲不恕不過數月而事定矣其¶
如上下異議招之既定則又欲誣罪以殺之殺之不¶
得則又欲曲法以招之禍患何時己耶蓋軍務賊情¶
人本難測故千里之間𫝊聞各異一日之内機變頓¶
<pb:KR2k0086_WYG_032-27a>¶
殊故料敵情者多以為少少以為多司軍務者功以¶
為罪罪以為功聽人言者真以為偽偽以為真湣湣¶
棼棼莫之能辨士夫稍懐廉耻者則又以矜已抑人¶
為愧而終身受罪莫之能辯其亦可慨也已時寜庶¶
人反形已著人莫敢言世寜憤激上疏言南昌府城¶
延燒萬室基地所便悉歸王府債負所責遍及閭閻¶
三司官多受鈐束問刑吏舉奉成案近者買辦行於¶
外府騷擾徧於窮鄉臣下恐有隱禍多懐二心禮樂¶
<pb:KR2k0086_WYG_032-27b>¶
政令漸不出自朝廷地方之事益有可慮者寜王自¶
因劉瑾得衛兵以來威勢日盛而上下官司奉承太過¶
乞推才望服人公忠體國大臣兼提督巡撫假以重¶
權得便宜行事久困窮民宜妙選循良曲加安集更¶
乞戒諭寜王益崇謙徳逺避嫌疑率由祖訓止治其¶
國内官僚而三司以下政務不須干預嚴戢下人恪¶
守禁例申勅鎮巡以下凡遇王府委事必須奏准方¶
行庶幾小民有再生之望庶人聞之大怒行賂於朝¶
<pb:KR2k0086_WYG_032-28a>¶
而誣奏妄言離間掌院石玠者竟掇世寜疏中語以¶
為自非聖朝素崇親睦寜王世守忠貞寜不遂致離¶
間王奏甚有不安於心者實由世寜激之不為無罪¶
乞差官勘究上令巡按御史逮世寜来京鞫之初世¶
寜既上疏得報擢福建按察使乃去任抵家庶人使¶
健卒百數人分道簒世寜不得乃奏聞風遁回激上¶
怒命官校逮世寜庶人既得㫖益令徤卒至浙必縶¶
世寜江西困辱以俟官校世寜曰吾至江西死且不¶
<pb:KR2k0086_WYG_032-28b>¶
白乃間道歸命京師下詔獄囚繫一年廷臣申救謫¶
戍遼東寜庶人敗起為四川巡撫遷兵部左侍郎㑹¶
禮部尚書席書纂輯大禮書成亦陞世寜俸級世寜¶
辭以為國家常賦有限經費無窮正徳年間冐功濫¶
賞天下大壊皇上痛革此輩天下始安今未五年冐¶
濫漸開然皆武臣軍匠也臣佐兵部義當執奏不意¶
文職冐賞乃自臣始臣聞太倉積粟不及富勢一家¶
之産天下空廪貧軍乏糧往嵗大同甘肅軍變皆由¶
<pb:KR2k0086_WYG_032-29a>¶
於此所冝人人體悉事事撙節以裕國儲贍軍餉惜¶
民窮而備急用也如臣陞俸一級每月多支米一十¶
三石可養窮逺戰士一十三人一年則多支一百五¶
十六石所謂不通長筭者是也尋陞左都御史改兵¶
部尚書世寧上疏曰六卿之職吏部為重户部為難¶
而兵部則兼重且難其用人峙糧又資二部今天下¶
生民困苦盗賊繁興邊境空虚夷狄難禦在江北則¶
米價極貴軍士饑疲戎冦雜進奸謀叵測内變方憂¶
<pb:KR2k0086_WYG_032-29b>¶
議者乃欲出境千里圖復哈宻此甘肅之危日甚孰¶
敢為陛下言者在西南則松潘南路久絶東路僅通¶
毎嵗糧運石費數金戍卒生還十唯三四今聞嵗歉¶
粒米難致此蜀川之危日甚孰敢為陛下言者其尤¶
可慮者萬一中原西蜀民窮盜起撫剿乏人糗糧無¶
備所係安危甚大此聖祖垂訓切以為憂輔臣楊一¶
清奏欲臣等各舉濟險應變之才折衝禦侮之略者¶
以需緩急迄無一薦者葢此匪徒取其才力勝任而¶
<pb:KR2k0086_WYG_032-30a>¶
又必其忠誠為國即有其人又恐羣臣興讒大臣信¶
謗此所以再生顧忌莫敢明揚其他土夷之變邊境¶
之虚驕卒之悍皆巡撫不得久任専制故皆推托不¶
理雖有一二任事者奏上該曹亦不與議决故今内¶
外大小臣皆以持循保守為賢而坐視養亂有一忠¶
力幹濟者身家不免矣此將盡驅天下之人閹然無¶
忠義之氣一朝有事非細故也今以自來兵部尚書¶
言之則臣鄉里所聞曰方賔曰于謙耳目所及曰劉¶
<pb:KR2k0086_WYG_032-30b>¶
大夏曰彭澤忠誠為國者僅此而皆不得保全其得¶
保全者皆依阿䝉蔽坐視養亂者也臣性愚昧偏滯¶
不能遷改隨時故嘗自誓以為可殺而不可使滅有¶
功可殺而不可使縱有罪至於依阿誤國而䝉蔽欺¶
君之事不能為此臣才性不堪如此不敢貪位以誤¶
陛下也再辭不允乃就職未幾引疾歸卒于家贈少¶
保諡端敏¶
¶
　　張珎後更張翺字羽翺仁和人生而頴異博涉經史精¶
<pb:KR2k0086_WYG_032-31a>¶
推歩占候宣徳間潘中丞蕃將往南粤視師雅聞翺¶
有兵略除室自迎之翺感知已強與行一日坐帳中¶
見片雲隠隠起離震間謂潘曰事濟矣有頃烈風南¶
來此捷音也己而果然㑹潘欲疏薦翺翺曰所以共¶
事行間者報知己也豈慕名爵來耶竟逃去易名晦¶
跡以終其身嘗賦詩云有意欲嘗千日酒無心去傍¶
五侯烟盖其志也年八十有二無疾終子孫奕葉多¶
以文學政事表見當世云¶
<pb:KR2k0086_WYG_032-31b>¶
¶
¶
¶
¶
¶
¶
¶
¶
　　西湖遊覽志餘巻八¶
¶
