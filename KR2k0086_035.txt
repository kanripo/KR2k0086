# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.104326
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 35
<pb:KR2k0086_WYG_035-1a>¶
　　欽定四庫全書¶
¶
　　西湖遊覽志餘巻十一¶
¶
　　明　田汝成　撰¶
¶
　　才情雅致¶
¶
　　梁貢父曽燕京人大徳初為杭州總管嘗作西湖送春¶
木蘭花慢詞云問花花不語為誰落為誰開算春色¶
三分半隨流水半入塵埃人生能幾歡笑但相逢樽¶
酒莫相推千古幕天席地一春翠繞珠圍彩雲回首¶
<pb:KR2k0086_WYG_035-1b>¶
暗髙臺烟樹𣺌吟懐𢬵一醉留春留春不住醉裏春¶
歸西樓半簾斜日怪銜春燕子却飛來一枕青樓好¶
夣又教風雨驚回此詞格調俊雅不讓宋人也¶
¶
　　蘇爾約蘇哈雅者阿爾哈雅之孫也其父名衮格根(原作貫只哥)¶
遂以貫為氏號酸齋年十二三膂力絶人使健兒驅¶
三惡馬疾馳持槊立而待馬至騰上之越二而跨三¶
運槊生風觀者辟易或挽彊射生逐猛獸上下峻阪¶
如飛諸將咸服其趫捷稍長折節讀書目五行下吐¶
<pb:KR2k0086_WYG_035-2a>¶
辭為文不蹈故常意㫖皆出人意表仁宗時為翰林¶
學士稱疾還江南賣藥錢唐市中結廬龍華山詭姓¶
名易服色人無識者偶過果山濼見□父織蘆花為¶
被欲易之以紬□父疑其為人陽曰君欲吾被當更¶
賦詩遂援筆賦云採得蘆花不涴塵翠簔聊復藉為¶
䄄西風刮夣秋無際夜月生香雪滿身毛骨已隨天¶
地老聲名不讓古今貧青綾莫為鴛鴦妬欸乃聲中¶
别有春竟持被去人間喧𫝊蘆花被詩其依隠玩世¶
<pb:KR2k0086_WYG_035-2b>¶
多𩔖此酸齋有二妾名洞花幽草酸齋臨終有辭世¶
詩云洞花幽草結良縁被我瞞他四十年今日不留¶
生死相海天秋月一般圓¶
¶
　　貫酸齊隠居錢唐一日郡中數衣冠士人遊虎跑泉飲¶
間賦詩以泉字為韻中一人但哦泉泉泉久不能就¶
忽一叟曵杖而至問其故應聲曰泉泉泉亂迸珍珠¶
箇箇圓玉斧斫開頑石髓金鈎搭出老龍涎衆驚問¶
曰公非貫酸齋乎曰然然然遂邀同飲盡醉而去¶
¶
<pb:KR2k0086_WYG_035-3a>¶
　　鄧善之文原其先綿州人父漳徙錢唐遂為錢唐人至¶
元中為杭州路儒學正以春秋立教累官翰林侍講¶
學士辭官還錢唐盧亘作詩十首送之其一云北門¶
古深嚴論思寄籌度自非鴻才士訓誥何由作夫君¶
出巴蜀文采動京洛十年掌絲綸摛藻揚景鑠荆璞¶
抱瑾瑜龍淵淬鋒鍔肯獻上林賦寜居天禄閣即今¶
觀浙江眷戀晞金雀黄圖鬱紫氛綘節生碧落依然¶
難為情清霜養飛藿其二春秋嚴筆削凛若執𤣥鉞¶
<pb:KR2k0086_WYG_035-3b>¶
君獨抱遺經結髪飽剞劂明剖是非心㣲探義理窟¶
下視羣兒愚爭端王正月朅來奮直筆浩然心思竭¶
王功與帝徳昭昭日月掲胡為厭詞林南欲觀溟渤¶
榮華若浮烟汗簡青不滅其三詞林富聲華幾人得¶
精悍悠悠三百年篇翰孰承纉夫君清廟器祼薦盛¶
圭瓉五就惜繁纓九斿載雲䍐依依風向翔忽忽月¶
新滿泠然時雨情短章不可斷其四風雨妬芳華稂¶
莠深嘉榖天地豈不仁盛徳禀命獨明廷萃羣英四¶
<pb:KR2k0086_WYG_035-4a>¶
門延穆穆既卜渭水釣又起傅岩築聲華何岌嶪衆¶
輻輳一轂鑾坡儼清韻碩人歌在軸願言往從之星¶
駕命冝夙豈知彼𤣥鳥戢翼辭雲屋幸無素絲悲庶¶
免窮途哭其五離離天星髙皓皓雲月光候鴈過楚¶
澤蟋蟀鳴中堂天時諒難測徒然多感傷念子去意¶
逺沉憂結𠂻腸憶昔初奉歡露白春蘭芳清尊罷新¶
製妙趣深濠梁飛景急西匿川流浩湯湯𤣥髪凄嵗¶
晚朩脱天雨霜蔓草豈容惜松栢在髙岡其六翰林¶
<pb:KR2k0086_WYG_035-4b>¶
子元子武庫森戈矛英聲邁千古逸韻横九州與君¶
契金蘭投分何綢繆清和謝夷惠典刑追韓歐坐令¶
人文煥允塞昭王猷念君獨逺邁寥落行人愁木瘦¶
楚山曉風静寒江流何當駕飛車却憶崐崙丘塵埃¶
滿腥腐朝暮同蜉蝣其七暘谷上寒日影射扶桑枝¶
瞬息及中天流光迅難持人生百年内昻昻何所施¶
孤鴻東南征浮雲西北馳可憐萬感身㑹合須㬰期¶
安得弄明月皎皎逺憂疑折花芙蓉浦蕩槳江潢涯¶
<pb:KR2k0086_WYG_035-5a>¶
優㳺以卒歳身名良不隳其八㳺雲蒼鱗穹閶闔不¶
可呌徒令虎豹闗日月近輝耀濛濛八表塵隠隠萬¶
彚竅泯然一歸途伊誰執其要栖栖聖者徒禮樂懐¶
㓜眇閉門忍朝饑風雨深蓬蓼今年江海去光景短¶
螢爝禾黍滿故墟閭巷餘返照揮絃送飛鴻古今入¶
長嘯其九昔我適吳㑹日夕承歡顔髙堂樂起舞綵¶
服何斒斕東海洶波濤西湖翠烟鬟北歸餘十年謬¶
蹟通朝班家禍一朝集音容何可攀悲號蒼穹迥往¶
<pb:KR2k0086_WYG_035-5b>¶
事思日艱命窮時亦迫志弱體自孱安得騰化術從¶
君超人寰執手不忍訣臨風涕空&KR1008;其十我¶
思君勿思君歸我當憶十年膠在漆一旦各異域吳江激㣲¶
波震澤起溟色鵾鵬隔天地鴈鶩雜南北念我平生¶
友愴悢摧胸臆獨㸔燕山雲歳暮日初昃永言長風¶
翔情寄南鴻翼¶
¶
　　虞伯生寄浙江提舉鄧善之詩山雨不來喧静夜汀雲¶
猶為䕶晴朝一群青雀墻花老幾箇黄鸝苑樹遥何¶
<pb:KR2k0086_WYG_035-6a>¶
有深心期管樂獨無髙歩接松喬未能逕去成飄忽¶
且可相從慰寂寥戴表元送砥平石歸天竺兼柬鄧¶
善之詩聞説西湖也自憐君行况是早春天六橋水¶
暖初楊栁三竺山深未杜鵑舊壁苔生尋舊刻新岩¶
茶熟試新泉城中諸友須相覔西蜀遺儒草太𤣥¶
¶
　　陳衆仲旅莆田人元綂初為江浙儒學副提舉薩天錫¶
贈詩云江南少識陳衆仲闕下才名北斗齊直閣每¶
從花底見揮毫曾向御前題觀魚小海鳳新浴立馬¶
<pb:KR2k0086_WYG_035-6b>¶
上林鶯亂啼今日西湖堤上路獨騎欵段踏春泥衆¶
仲在任雅好湖山意有所屬便乗興獨往流連竟夕¶
得佳句則欣躍而歸後為應奉翰林有元夕懐錢唐¶
詩云武帝親祠太乙神流光洶旭動星辰竹宫典禮¶
猶存漢軹道山河已易秦香逕至今啼朩客露盤無¶
復泣金人紅燈幾㸃東風裏猶是元宵一度春¶
¶
　　虞伯生集臨川人少不偶浪遊錢唐一日偕楊仲𢎞范¶
徳機訪㣲煉師於湖西求召僊鬼煉師置箕懸筆書¶
<pb:KR2k0086_WYG_035-7a>¶
符作法有頃箕動筆運書曰某當境神也煉師叱曰¶
吾不召汝復書曰欲乞虞公撰一保文申達上帝以¶
求陞耳衆勸伯生許之翌日文成焚之湖濵逾旬再¶
詣煉師禱召神復降曰某已獲授城隍謹候謁謝公¶
必貴顯幸毋自怠既而伯生由校官至奎章閣侍書¶
學士封仁夀郡公始信神言之不妄也¶
¶
　　伯生嘗與歐陽原功陳衆仲歌宋髙宗所改于國寳沁¶
園春詞尋腔再度心曠神怡遂援筆書之復作一絶¶
<pb:KR2k0086_WYG_035-7b>¶
繼其後云重扶殘醉西湖上不見春風見畫船頭白¶
故人無在者斷橋楊栁舞青烟又與張伯雨善寓開¶
元宫盤桓累月題其來鶴亭云羣真終夜降華陽曾¶
聴僊音近玉床語罷是誰留别鶴待君寥廓共馳翔¶
又云亭前春雨長蒼苔海鶴長鳴一日來從此琴心¶
三疊裏月明時見影徘徊¶
¶
　　楊仲𢎞載其先浦城人後家錢唐與虞伯生揭曼碩范¶
徳機齊名時稱虞楊范揭云洪武初祀於杭學鄉賢¶
<pb:KR2k0086_WYG_035-8a>¶
祠仲𢎞詩以宗陽宫玩月為絶唱然他作如風雨五¶
更雞亂呌江湖千里鴈相呼挾書萬里朝明主仗劍¶
三年别故鄉牕間夜雨消銀燭城上春雲壓綵旗空¶
桑説法黄龍聴貝葉翻經白馬䭾沉雄典實行軰推¶
之又湖上書所見詩采蓮女郎蓮花腮藕絲衣裳剪¶
裁瞥然一見唱歌去荷葉滿湖風雨來¶
¶
　　黄溍贈仲𢎞詩别離驚夜雨蹉跎媿後塵秪今才有數¶
多爾術能神玉唾春風濕烟霄碧樹新謬慚推吏事¶
<pb:KR2k0086_WYG_035-8b>¶
吾敢望平津杜清碧寄仲𢎞詩老來自愛黄叔度少¶
日真期魯仲連髙卧獨無田二頃曵裾誰有客三千¶
滄波𣺌𣺌浮鷗鳥白日翩翩換歳年却憶江東楊少¶
尹劇談終夜不成眠¶
¶
　　趙子昻孟頫宋秦王徳芳之後也居湖州仕元為浙江¶
儒學提舉翰林院學士世宗嘗問葉李留夢炎優劣¶
子昻對曰夢炎臣之父執有大臣器帝曰汝以夢炎¶
賢於李耶夢炎在宋為狀元位至丞相當賈似道誤¶
<pb:KR2k0086_WYG_035-9a>¶
國罔上夢炎依阿取容李布衣乃伏闕上書是賢於¶
夢炎也汝以夢炎父友不敢斥言其非可賦詩譏之¶
子昻所賦詩有往事已非那可説且將忠直報皇元¶
之語議者謂子昻適所以自譏也其西湖絶句詩云¶
春風栁絮不能飛雨足蒲芽緑更肥正恐前呵驚白¶
鷺獨騎欵段遶湖歸流連光景異於&KR0112;離之感矣¶
¶
　　鮮于伯機樞漁陽郡人為浙江行省都事因居杭州風¶
流文雅與吳興趙子昻相伯仲遷太常簿子昻嘗貌¶
<pb:KR2k0086_WYG_035-9b>¶
其神虞伯生賛之曰歛風沙裘劍之豪為湖山圖史¶
之樂翰墨軼米薛而有餘風流擬晉宋而無怍是以¶
吳興公運畫沙之錐刻希世之玉使千載之下眼識¶
二妙于遐邈伯機有鶴死非命瘞之西湖士夫多有¶
詩悼之梁曽詩云翠栢屏前竹䦨曲幾見毰毸雪衣¶
舞平生風雲萬里心零落湖山一丘土世間萬事不¶
可虞竒禍何由也到渠不見嵇康遭殺戮令人空嘆¶
養生書張伯雨詩羽衣凍損雪斕斒碧落逰魂杳不¶
<pb:KR2k0086_WYG_035-10a>¶
還和靖船歸籠尚閉浮丘經在夀能慳長身幣裹𤣥¶
黄内舊蹟苔封紫翠間擬撰瘞銘修故事寄書先寄¶
九華山¶
¶
　　伯機嘗蓄一蠻獅水滴瑩如碧玉鬚髪眉眼膚理衣摺¶
種種精緻蠻腦為竅置吸子乃漢物也把玩未嘗釋¶
手一日於斷橋水閣倚䦨偶墮吸子湖中百計求之¶
不得悒怏慨嘆形神凋枯既他往踰三年復來斷橋¶
俯瞰湖波適霜降水落泥漬星朗曩時吸子儼然可¶
<pb:KR2k0086_WYG_035-10b>¶
掬便解衣泅取如獲至寳易號曰神人獅子一時能¶
詩者歌詠其事¶
¶
　　張仲舉翥其先晉寜人父為杭州鈔庫副使因家焉翥¶
少時豪放不覊好蹴踘喜音樂父憂之一旦翻然易¶
業閉户讀書從仇仁近逺以詩文名海内累官至翰¶
林學士承㫖所著有蛻庵集東西馬塍春行柬平湜¶
伯客詩清明時節每多隂楊柳人家花滿林潑火乍¶
收連日雨賞春長負百年心鳬翁一一塘蒲暖雉子¶
<pb:KR2k0086_WYG_035-11a>¶
斑斑隴麥深為報能詩平處士剰携芳酒共幽尋天¶
竺訪項可立不遇詩葛洪川畔千年寺路遶長松一¶
澗分潭影青移行處岫嵐光白散望中雲猿公吟樹¶
應思侣鹿女銜花不亂羣常羡山僧專勝槩水聲林¶
下百無聞清明雨晴遊包山龍華寺過慈雲嶺詩當¶
年玉輦此經行古寺猶題扈從名龍鳳䜟空山氣歇¶
馬羊劫換海波平野桃着雨春紅落嶺路霾雲濕翠¶
生日暮人歸烟樹黒飢鼯啼雨上宫城春日泛湖詩¶
<pb:KR2k0086_WYG_035-11b>¶
春來渾不到湖邊偶逐東風上畫船花氣暖曛黄鳥¶
㟁水光晴展白鷗天緑樽興劇頻呼酒銀管聲髙正¶
輥絃我比放翁應更放㸔花不獨海棠癲招韓伯清¶
泛湖詩南園携手賞芳紅喚取能歌盛小叢𫝊與春¶
風留杏蕚明朝開向曲聲中段橋春水緑初柔更有¶
群鳬來上遊好借鴟夷盛酒去玉簫吹上畫船頭自¶
悼詩十二樓空月自明一圓一闕總闗情每從畫裏¶
瞻瓊在復向詩中記受生魂不歸來歌楚些夢還驚¶
<pb:KR2k0086_WYG_035-12a>¶
覺厭秋聲遙知别鶴離鸞思只在芙蓉海上城夢中¶
常苦不分明天上人間各有情桃葉栁枝無限思靈¶
芝瑞露可憐生蕙蘭漫織廻文錦鸚鵡猶𫝊響板聲¶
欲得近音何處問風烟遮斷武林城¶
¶
　　張仲舉至正初為集慶路學訓導御史下學㸃視廪膳¶
隣齋出對云豸冠㸃饌是日適用驢肉仲舉戯續云¶
驢肉作&KR0325;蓋御史河南人也聞之大怒欲逮捕之乘¶
夜逃揚州時揚方全盛衆聞其名爭延致之仲舉肢¶
<pb:KR2k0086_WYG_035-12b>¶
體昻藏行則偏竦一肩韓介玉為詩嘲之云垂栁隂¶
隂翠拂簷倚䦨紅䄂玉纎纎先生掉臂長街上十里¶
朱樓盡下簾一座大笑時有相士在座或曰仲舉病¶
鶴形也相士曰不然此雨淋鶴形也雨霽則冲霄矣¶
後入大都致位通顯仲舉長於詩其近體長短句&KR0057;¶
工文不如詩而每以文自負常語人曰吾於文已化¶
矣蓋未嘗搆思也他日翰林學士實喇卜示以所為¶
文請易置數字苦思者移時終不就實喇卜曰先生¶
<pb:KR2k0086_WYG_035-13a>¶
於文已化矣何思之苦也仲舉大笑葢仲舉善謔引¶
笑故戯之如此¶
¶
　　楊廉夫維楨初居吳山鐵冶嶺故號鐵厓既得鐵笛更¶
號鐵笛雅好聲妓名徹都下葉居仲寄之詩云聞道¶
西湖載酒還飛瓊弱翠擁歸鞍可無私夢登金馬剰¶
有春聲到玉鑾異國頓消鄉井念小堂新作畫圖看¶
野人未納彭宣履獨向清溪把釣竿晚居淞江有四¶
妾竹枝柳枝桃花杏花皆善歌舞有嘲之者云竹枝¶
<pb:KR2k0086_WYG_035-13b>¶
栁枝桃杏花吹彈歌舞撥琵琶可憐一個楊夫子化¶
作江南散樂家¶
¶
　　楊廉夫湖上嬉春體五首其一今朝立春好天氣况是¶
太平朝野時走向南隣覔酒伴還從西墅買花枝陶¶
令久辭彭澤縣山公只愛習家池宜春帖子題贈爾¶
日日春遊日日宜其二西子湖頭春色濃望湖樓下¶
水連空柳條千樹僧眼碧桃花一枝人靣紅天氣渾¶
如曲江節野客却似杜陵翁得錢酤酒勿復較如此¶
<pb:KR2k0086_WYG_035-14a>¶
好懐誰與同其三何處被春惱不徹好春最好是湖¶
邊不須東家借騎馬自可西津買蹋船鷰子遶林紅¶
葉亂鳬雛衝浪碧花圓段家橋頭猩色酒重㸃春衣¶
沽十千其四入山十里清涼國三百樓臺迤𨓦開岳¶
王墳前弔南渡隠君寺裏話西來接果黄猿呼一箇¶
探花白鹿走千囘風流文采湖山主蘇白應須屬有¶
才其五長城小姬殊可憐紅絲新上琵琶絃可人坐¶
上三珠樹美酒沙頭雙玉船小洞桃花落香雪大堤¶
<pb:KR2k0086_WYG_035-14b>¶
楊栁掃晴烟明朝紗㡌青藜杖更訪東林十八僊秋¶
日班恕齋招飲湖上詩七月六日流火驕故人重有¶
濠梁招洗車快借雙星雨打鼓如迎八月潮下馬題¶
詩岳王寺解貂沽酒段家橋西湖顔靣晚更好水晶¶
宫中吹玉簫¶
¶
　　亷夫嘗訪瞿士衡以鞋盃行酒命其姪孫宗吉詠之宗¶
吉作沁園春以呈亷夫大喜即命侍妓歌以侑觴詞¶
云一掬嬌春弓様新裁蓮步未移笑書生量窄愛渠¶
<pb:KR2k0086_WYG_035-15a>¶
儘小主人情重酌我休遲醖釀朝雲斟量暮雨能使¶
麯生風味竒何須去向花塵留蹟月地偷期風流到¶
處偏宜便豪吸雄吞不用辭任凌波南浦惟誇羅襪¶
賞花上苑祗勸金巵羅帕髙擎銀瓶低注絶勝翠裙¶
深掩時華筵散奈此心先醉此恨誰知¶
¶
　　廉夫西湖竹枝詞蘇小門前花滿株蘇公隄上女當壚¶
南官北使須到此江南西湖天下無鹿頭湖船唱赧¶
郎船頭不宿野鴛鴦為郎歌舞為郎死不惜真珠成¶
<pb:KR2k0086_WYG_035-15b>¶
斗量家住西湖新婦磯勸郎不唱縷金衣琵琶元是¶
韓朋木彈出鴛鴦一處飛湖口樓船湖日隂湖中斷¶
橋湖水深樓船無柁是郎意斷橋有柱是儂心病春¶
日日可如何起向西牕理琵琶見説枯槽能卜命栁¶
洲衖口問來婆小小渡船如缺&KR1000;船中少婦竹枝歌¶
歌聲唱入箜篌調不遣狂夫横渡河勸郎莫上南髙¶
峰勸儂莫上北髙峰南髙峰雲北峰雨雲雨相催愁¶
殺儂石新婦下水連空飛來峰前山萬重不辭妾作¶
<pb:KR2k0086_WYG_035-16a>¶
望夫石望郎或似飛來峰望郎一朝又一朝信郎信¶
似浙江潮浙江潮信有時失臂上守宫無日消¶
¶
　　楊仲𢎞和詞西子湖邊楊栁花隨風飄泊到天涯青春¶
遇着歸來燕銜入當年王謝家一種腰肢分外妍雙¶
眉畵作月娟娟春風吹破襄王夢行雨行雲若箇邊¶
宋誠夫和詞舊時家住黑橋街二十餘年不往來慿¶
仗使君一問訊楊梅銀杏㡬回開薩天錫和詞湖上¶
美人彈玉筝小鶯飛度緑忩櫺沈郎雖病多情在倦¶
<pb:KR2k0086_WYG_035-16b>¶
倚屏山不厭聴鄭明徳和詞岳王墳西是妾家望郎¶
不見見棲鵶孤山若有奢華日不種梅花種杏花張¶
伯雨和詞光尭内禪罷言兵幾畨御舟湖上行東京¶
隣舍宋大嫂就船猶得進烉羮貢泰父和詞葛嶺東¶
家是相門當年甲第入青雲樓船車入裏湖去可曾¶
望見岳王墳宇文子貞和詞蘇小門前騎馬過相逢¶
白髪老宫娥自言記得前朝事只説當年賈八哥賈¶
治安和詞郎身輕似江上蓬昨日南風今北風妾身¶
<pb:KR2k0086_WYG_035-17a>¶
重似七寳塔南髙峰對北髙峰鄭慶父和詞北髙峰¶
頭儂望夫望見西子下姑蘇脂塘水腥吳作沼莫將¶
西子比西湖黄子久和詞水僊祠前湖水深岳王墳¶
上有猿吟湖船女子唱歌去月落滄波無處尋唐子¶
華和詞門前楊栁亂吹花第一橋頭第一家馬上郎¶
君休挾舞栁枝深處有慈鴉陳子平和詞樓下攤錢¶
還上樓花前夜醉曉扶頭不知命犯何星宿一日猖¶
狂百日愁楊謹思和詞大船搥鼓銀酒缸小船吹笛¶
<pb:KR2k0086_WYG_035-17b>¶
紅繡牕鴛鴦觸櫂忽驚散荷花深處又成雙燕子來¶
春鴈來秋曾見錢王衣錦游英雄漫説八百里只管¶
東西十四州獅子峰頭挿將旗鳯凰山下草離離三¶
宫去後宫門閉恰似錢王納土時朱仲文和詞南北¶
髙峰作鏡臺十里湖光如鏡開行人有心都照見勸¶
郎肝膽莫相猜歐陽彦珍和詞第一橋邊第一家&KR1000;¶
皮船子送琵琶妾身自是良家女不是當年蘇小家¶
倪元鎮和詞愁水愁風人不歸昨夜水没釣魚磯踏¶
<pb:KR2k0086_WYG_035-18a>¶
盡蓮根終無藕着多栁絮不成衣桐樹原栽金井西¶
月明照見影離離不比蘇公堤畔栁烏鴉飛過鵓鴣¶
棲髙敬臣和詞第四橋頭第一灣㸔魚直上玉泉山¶
大魚巳逐龍飛去留得當時舊賜環于彦成和詞楊¶
栁樹頭雙鵓鴣雨來逐婦晴來呼鴛鴦到死不相背¶
雙飛日日在西湖丁復和詞上塘楊栁下塘隂阿儂¶
愛人不愛金塘水西來東入海水深不似阿儂深錢¶
思復和詞阿姊住近段家橋山妬蛾眉栁妬腰東山¶
<pb:KR2k0086_WYG_035-18b>¶
井頭黑雲起早回家去怕風潮郯九成和詞妾家西¶
湖住横塘門前楊栁萬條長慿郎醉後莫折斷留待¶
重來繫馬韁風篁嶺頭西日暉青龍港口新月㣲放¶
船過去還早在待取一道夜歌歸馮士卿和詞與郎¶
情重為郎容南北相㸔只兩峰請看雙投橋下水新¶
開兩朶玉芙蓉顧進道和詞楊白花開風滿天花開¶
成絮不成綿不如落向西湖水化作浮萍箇箇圓郎¶
子别時秋月明説道歸時春水生曉起門前聴過馬¶
<pb:KR2k0086_WYG_035-19a>¶
馬嘶都是别人行馬本道和詞吳姬軋軋小車紅爭¶
來陌上看春風不敢髙聲唱歌去恐驚丞相在船中¶
百花樓頭聞馬嘶郎從花裏鬪金鷄朝朝倦起朱簾¶
望不是郎歸不下梯宋無逸和詞十三女郎不出門¶
父娘墓在葛山根同携女伴踏青去不上道傍蘇小¶
墳韋徳圭和詞湖中艇子風徐徐秋水蕩漾金芙蕖¶
釣魚不是貪雙鯉為恐腹中藏素書張翔南和詞南¶
髙北髙峰頂齊錢塘江水隔湖西不得潮頭到湖口¶
<pb:KR2k0086_WYG_035-19b>¶
郎船今夜泊西溪張希顔和詞孤山脚下路三义孤¶
山墓上好梅花不似馬塍桃李樹隨春俱送到人家¶
朱伯常和詞小姑疑郎去不歸為郎打瓦復鑚龜青¶
山尚有飛來日不信人無相見時完蘭石和詞花滿¶
蘇堤酒滿壺畫船日日醉西湖阿儂最苦兩離别不¶
唱黄鶯唱鷓鴣堤邊三月栁隂隂湖上春光似海深¶
遊人來往多如蟻半是南音半北音徐延徽和詞西¶
湖春草碧蔫綿上有青蚨母子全夜𢷬守宫和血色¶
<pb:KR2k0086_WYG_035-20a>¶
盡將塗上五銖錢盡説西湖好莫愁不知天上有牽¶
牛賸𢬵萬斛胭脂水㵼向銀河一色秋沈自誠和詞¶
儂住西湖日日愁郎船只在浙江頭慿誰移得吳山¶
去湖水江波一處流¶
¶
　　西湖竹枝詞楊鐵厓倡之和之者數百家大率詠湖山¶
之勝人物之美而情寓于中比比一律惟李介石守¶
道詞云春暉堂上挽郎衣别郎問郎何日歸黄金臺¶
髙倘回首南髙峯頂白雲飛吳復見心詞云官河遶¶
<pb:KR2k0086_WYG_035-20b>¶
湖湖遶城河水不如湖水清不用千金酬一笑郎恩¶
才重妾身輕用意稍别¶
¶
　　元時錢唐士女曹妙清字比玉號雪齋張妙淨字惠蓮¶
號自然道人皆工詩章曹又善鼔琴行草皆有法度¶
事母孝謹三十不嫁而風操可尚張曉音律情逸而¶
才飄晚居姑蘇之春夣樓皆一時之淑媛也與楊廉¶
夫為文字友曹嘗和其竹枝詞云美人絶似董嬌嬈¶
家住南山第一橋不肯隨人過湖去月明夜夜自吹¶
<pb:KR2k0086_WYG_035-21a>¶
簫張詞云憶把明珠買妾時妾起梳頭郎畫眉郎今¶
何處妾獨在怕見花間雙蝶飛觀此二人之風致可¶
想矣廉夫又嘗答妙清絶句云紅牙管筆紫貍毫雪¶
水初融玉帶袍寫得薛濤萱草帖西湖紙價頓能髙¶
玉帶袍者曹氏名硯其云萱草帖者狀其孝也¶
¶
　　亷夫嘗以竹枝詞索和于崐山郭羲仲羲仲以吳中栁¶
枝答之因賦詩云吳中栁枝傷春瘦湖中竹枝湘水¶
秋説與錢唐蘇小小栁枝愁是竹枝愁¶
¶
<pb:KR2k0086_WYG_035-21b>¶
　　張光弼昱廬陵人至正時為行省左司員外卜私宅¶
於夀安坊今之花市是也天台徐大章為之記曰杭¶
郡民廬比輳如櫛而夀安坊當闤闠四達之衝又最¶
囂處也浙省左司員外郎張君光弼之居在焉屋數¶
楹甚湫隘門垣外囂塵鬨如也或曰小人射利惟贏¶
之為務乃不惡囂耳員外君日乗髙車從丞相論決¶
政事降登乎華堂粉署之間今卜私第不於爽塏是¶
擇其何故哉君漠然不以為意方自署其楹間曰晏¶
<pb:KR2k0086_WYG_035-22a>¶
居且謂一䕫曰𫝊稱晏子之居近市雖湫隘弗易也¶
吾居甚𩔖之願自附焉子幸為我記之吾於是知君¶
之所以市居者矣夫踐歴華要宅髙曠而處深靚以¶
適其身固所宜也然地位峻絶不與人事接則耳目¶
不能無蔽是故晏子之居市也物之貴賤無不察而¶
知之方齊景公繁於刑以踊貴屨賤而景公省於刑¶
今君之居夀安也大官貴人布衣韋帶之士由兹坊¶
而東西者必叩門上謁君則攝衣出迎引寘上座與¶
<pb:KR2k0086_WYG_035-22b>¶
肆議論下至閭閻之老工商技藝之流或有陳説亦¶
必曲為之盡天下之事當無有不悉施諸有政將不¶
止於一事之諷而已晏子相齊三君食不重肉妾不¶
衣帛名顯諸侯數百載之下太史公聞其風采猶欲¶
為之執鞭獨念當是時公弃其民而政在陳氏晏子¶
於區區貴賤之事則務陳之而於國之大計則有未¶
嘗數數然者他日乃與隣國之大夫加竊嘆焉何也¶
張君剛簡亮逹故左丞楊公提兵鎮江浙時用材畧¶
<pb:KR2k0086_WYG_035-23a>¶
參謀其軍府事聲望赫然既而退處西湖之上麄衣¶
糲飯看書賦詩以自佚其有用之身較其風裁不知¶
自視晏子何如也乃今江浙之地未全歸於版圖丞¶
相用便宜命表授君為從事廓清之略克復之勲亦¶
惟一二左右是頼無或如晏子之舉其細而遺其大¶
也光弼罷官自號一笑居士又號可閒老人其時居¶
室已弊友人凌彦冲為疏募縁以輯之疏云昌黎寄¶
玉川子首稱洛城破屋之數間東坡題緑筠軒終比¶
<pb:KR2k0086_WYG_035-23b>¶
揚州纒腰之十萬一笑居士詩名優於張藉生計劣¶
於陶濳囊無一錢之留家徒四壁之立若非慷慨而¶
多助安得輪奐之一新即欲取杜工部草堂貲何時¶
可辦倘葺得楊闗西槐市塾今嵗無憂茍物物之可¶
與則處處之咸宜但不至於虚文便可謂之實惠此¶
崢嶸事在特達心疏𫝊交遊皆助之其居始就當時¶
𫝊為盛事¶
¶
　　光弼嘗作歌風臺詩云世間快意寧有此亭長還鄉作¶
<pb:KR2k0086_WYG_035-24a>¶
大子沛公不樂復何為諸母父兄知舊事酒酣起舞¶
和兒歌眼中盡是漢山河韓彭誅夷黥布戮且喜壯¶
士今無多縱酒極歡留十日慷慨傷懐淚沾臆萬乗¶
旌旗不自尊魂魄猶在故鄉憶由來樂極易生哀泗¶
水東流不再囬萬嵗千秋誰不念古之帝王安在哉¶
莓苔石刻今如許幾度西風㶚陵雨漢家社稷四百¶
年荒臺猶是開基處一日乗酣朗唱於瞿宗吉以界¶
紙擊卓鏗然若金石也笑曰吾死埋骨西湖題曰詩¶
<pb:KR2k0086_WYG_035-24b>¶
人張員外墓足矣¶
¶
　　張光弼西湖十律詩其一樓外湖光白𣺌茫樓中少婦¶
試新粧行年將近半百嵗大醉豈能千萬塲翠織舞¶
裙飛蛺蝶白描歌扇睡鴛鴦垂楊滿院無人到芍藥¶
花開日正長其二且觀神女為行雨莫問郎官應列¶
星芳草到門無俗駕好山終日在湖亭白鷗共戯荷¶
葉小黄鳥亂啼楊栁青肯信曲欄干外立晚凉吹得¶
酒都醒其三畫船湖上載春行日日花香扇底生蘇¶
<pb:KR2k0086_WYG_035-25a>¶
小樓前看洗馬水僊祠下坐聞鶯碧桃紅杏渾相識¶
紫燕黄蜂俱有情惆悵繁華成逝水盡歸江海作潮¶
聲其四倩得名姬唱慢歌梁塵直欲下輕波西風八¶
月芰荷老落日滿湖鳬鴈多到手莫辭雙盞飲轉頭¶
又是一年過光隂只在槐柯上奈此浮生樂事何其¶
五百鎰黄金一笑輕少年買得是狂名樽中酒釀湖¶
波緑席上人𫝊鳯語清蛺蝶畫羅宫様扇珊瑚小柱¶
教坊筝南朝舊俗憐輕薄每到花時别有情其六湖¶
<pb:KR2k0086_WYG_035-25b>¶
上新泥雪漸融門前溝水暗相通裙欺萱草輕盈緑¶
粉學櫻桃淺淡紅暮雨欲來銀燭上春寒猶在酒尊¶
空青綾被薄不成夢又是一畨花信風其七樓前芳¶
樹碧盈盈付與幽禽自在鳴堤上馬駝紅粉過湖中¶
人載酒船行日長鷰子語偏好風暖楊花體更輕何¶
恨才情被花惱獨教書記得狂名其八此日誰人肯¶
在家傾城滿意事繁華時非上已不為節春到牡丹¶
纔是花霧髻雲鬟湖上女畫輪繡轂道傍車兒童盡¶
<pb:KR2k0086_WYG_035-26a>¶
唱銅鞮曲未覺人間日易斜其九外湖裏湖花正開¶
風情滿意看花來白銀大瓮貯名酒翠羽小姬歌落¶
梅身外功名真土苴古來賢聖盡塵埃韶光如此不¶
一醉百嵗好懐能幾回其十玉局當年為寫真西施¶
宜笑復宜顰朝雲暮雨空前夢桃葉栁枝如故人露¶
電光隂千仞外烉龍波浪一畨新傷心最是逋僊宅¶
半畝殘梅共晚春¶
¶
　　張光弼初居楊完者左丞幕下頗有功業之思故其詩¶
<pb:KR2k0086_WYG_035-26b>¶
云免胄日趨丞相府解鞍夜宿五侯家玉盃行酒聽¶
春雨銀燭照天生晚霞世亂且從軍旅事功成須挿¶
御筵花漢王未可輕韓信尚要生擒李左車又云西¶
樓栁風吹晚香石榴裙映黄金觴纎歌不㫁白日速¶
㣲雨欲度行雲凉笑看席上賦鸚鵡醉聽門前嘶驌¶
驦早晚平吳王事畢羽書飛捷入朝堂及張氏擅權¶
光弼憤焉遂不事事以詩酒自娛其詩云一陣東風¶
一陣寒芭蕉長過石䦨干兵消幾度瞢騰醉看得春¶
<pb:KR2k0086_WYG_035-27a>¶
風到牡丹蓋言時事也¶
¶
　　元時法禁寛假士夫得以沈昵盤遊故其詩多脂粉綺¶
羅之態楊亷夫詩云二月皇都花滿城美人多病苦¶
多情一雙孔雀行瑶圃十二飛鴻上錦筝酒掬真珠¶
𫝊玉掌羮分甘露倒銀罌不堪容易少年老爭遣狂¶
夫作後生又云天街如水夜初凉照室銅盤璧月光¶
别院三千紅芍藥洞房七十紫鴛鴦繡靴蹴踘勾驪¶
様羅帕垂彎女直妝願汝康强好眠食百年歡樂未¶
<pb:KR2k0086_WYG_035-27b>¶
渠央又云公子銀瓶分汗酒佳人金勝剪春花又云¶
金埒近收青海駿錦籠初教雪衣娘又云小洞桃花¶
落香雪大堤楊栁舞晴烟又如張光弼詩云玉瓶注¶
酒雙鬟緑銀甲調筝十指寒又云新妝滿面猶看鏡¶
殘夢闗心懶下樓一時富貴繁華可想見矣¶
¶
　　薩都拉天錫風流俊逸不亞鐵厓嘗有西湖絶句六首¶
湧金門外上湖船狂客風流憶往年十八女兒揺艇¶
子隔船笑擲買花錢少年豪飲醉忘歸不覺湖船旋¶
<pb:KR2k0086_WYG_035-28a>¶
旋移水面夜凉銀燭小越娘低唱月生眉紫騮驕踏¶
落花泥二月江城雨過時拂曉市河春水滿小船多¶
半載吳姬惜春曾向湖船宿酒渇吳姬夜破橙驀聴¶
郎君呼小字轉頭含笑背銀燈待得郎君半醉時笑¶
將紈扇索題詩小紅簾捲春波緑渡水楊花落硯池¶
垂栁隂隂蘇小家滿湖飛燕趂楊花繁華一去風流¶
減今日横堤幾樹鴉又次韻王侍郎遊湖詩綺席新¶
凉舞袖偏賞心輸與使君専螺盃注酒揺紅浪綵扇¶
<pb:KR2k0086_WYG_035-28b>¶
題詩染緑烟一鏡湖光開曉日萬家花氣漲晴天湧¶
金門外春如海畫舫笙歌歩歩僊¶
¶
　　奉化戴帥初表元宋太學生也入元不仕其湖上贈歌¶
者一絶有故國之思焉詩云牡丹紅紫艶陽天檀板¶
朱絲錦色箋頭白江南一尊酒無人知是李龜年又¶
陳剛中湖上感舊詩屬意畧同詩云昔日朱樓擁翠¶
鈿女墻猶在草芊芊東風第六橋邊栁不見黄鸝見¶
杜鵑¶
¶
<pb:KR2k0086_WYG_035-29a>¶
　　黄晉卿溍義烏人至正初為浙江儒學提舉工文章奬¶
引後進不喜華冶有西湖舟中詩云黄塵烏㡌媿平¶
生對客猶稱舊姓名此事正堪三太息秪今忍負四¶
難并放舟乍落空濛境送酒元無窈窕聲金谷蘭亭¶
嗟已矣不妨時暫濯吾纓又送凌吉叟杭州教授詩¶
浙水西入州維杭實名都古來萬人海逐逐無賢愚¶
况茲百年後淳朴古不如翩翩誰家兒白馬驕路隅¶
春風樊樓醉一笑百斛珠亦有朱門客齊謳間吳歈¶
<pb:KR2k0086_WYG_035-29b>¶
綃綺散烟霧繽紛被僮奴可憐彼蚩蚩久為紅塵驅¶
頽俗如波瀾孰障羣流趨又如敗屋壁風雨須人扶¶
博士非冗官豈即無良圖當令歌舞塲化作絃誦區¶
行矣循所務辭章信其餘春風𢡖别衣晴沙秀寒蘆¶
何以贈子行白雲不可呼聊持狂者言用比貂襜褕¶
¶
　　劉師魯汶鄜王琦六世孫也元時占籍錢唐以文章淑¶
後進黄文獻公溍贈之詩云邂逅神交十載餘清風¶
落月幾愁予何言此日同傾蓋勝讀平生未見書天¶
<pb:KR2k0086_WYG_035-30a>¶
上玉堂容可到山中金匱得長虚故多餘事宜商略¶
可待秋風怨索居其時有劉聲之濩亦與齊名洪武¶
初俱祀于鄉賢祠¶
¶
　　貢友初者貢師泰尚書族子也宣城人至正間師泰為¶
浙江行省叅政遂僑寓錢唐友初自上都還錢唐也¶
師泰贈之詩云嗣宗諸姪仲容賢客路飄零雪滿顛¶
曾為頌椒留子美却思戲蠟愛僧䖍十年湖海三盃¶
酒百里溪山一釣船何日兵戈得休息敬亭春雨共¶
<pb:KR2k0086_WYG_035-30b>¶
歸田友初詩才清麗但纎穠乏骨其湖上春歸詩湧¶
金門外栁如金三日不來成緑隂折得長條入城去¶
教人知道巳春深吳山遊女詩十八姑兒淺淡粧春¶
衣初試桺芽黄三三五五東風裏去上吳山答願香¶
獨送戴伯貞還廣西一律云桂江烟水接瀟湘逐客¶
南歸路道長巻裏漫多新制作篋中猶是舊衣裳逢¶
人盡説官如水老我相㸔鬂巳霜此去莫教音問斷¶
鴈飛今喜過衡陽叙事委曲而感慨係之出諸作之¶
<pb:KR2k0086_WYG_035-31a>¶
上¶
¶
　　張行中挽貢友初詩百年心事復誰知過海人𫝊俊逸¶
詩懶聴朝鷄全晚節慣騎官馬説當時文章自嘆無¶
遺䕃氷玉還㸔有故枝一代風流俱巳矣曉星殘月¶
不勝悲黄金臺上草芊芊掉臂東風四十年對客半¶
開青白眼寫懐漫賦短長篇玉堂春夢烟雲外茅屋¶
秋風浙水邊惆悵清魂招不返空歌楚些淚澘然¶
¶
　　鄧林南海人初名觀善以南昌教授擢吏部驗封主事¶
<pb:KR2k0086_WYG_035-31b>¶
成祖改名林後坐法謫戍保安遇赦晚居杭州詩文¶
為一代所推重嘗於保安留别傅存齋詩云兩鬂西¶
風吹斷蓬杖藜扶病看秋容菊花渾似詩人瘦山色¶
不如歸興濃紫塞一盃桑落酒彤庭五夜未央鐘燕¶
鴻岐路東西去此後相思意萬重又春夕旅懐云萬¶
里東風故國情十年幾度鳯凰城衡陽鴈盡春三月¶
巫峽猿啼夜二更席上狂言因酒得鏡中華髮為愁¶
生静觀富貴如雲轉拂䄂歸來任俗爭五月十三日¶
<pb:KR2k0086_WYG_035-32a>¶
入杭詩逰遍江湖未到杭不知人世有天堂六橋花¶
栁丹青興九陌樓臺錦繡粧北米南柴誇物産朝歌¶
暮宴樂時康逐臣何幸䝉寛䘏到此渾忘是異鄉僦¶
屋里仁坊詩謫居何處好逍遥仁里深深逺市囂夜¶
色滿簾湖上月秋聲到枕海門潮上林鵷侣空相憶¶
南浦鷗羣苦見招覆載無私天地濶暫容閒散在漁¶
樵遊南屏不偶詩蘭珮荷裳竹籜冠清癯無奈朔風¶
寒飯堂鐘罷來何晚雪夜舟回興巳䦨俗狀塵容勞¶
<pb:KR2k0086_WYG_035-32b>¶
意馬天光雲影動情瀾石頭有路終須到共聴吾師¶
説六觀¶
¶
　　鍾狂客禧南海人甚有詩名成化中淮南督理漕運總¶
兵官平江伯陳公鋭取歸幕下過杭友人招遊西湖¶
寄之詩鍾和曰湖光山色最宜秋君不來招也去遊¶
巳辦蜀川千丈錦為誰今日盡纒頭萬頃西湖水貼¶
天芙蓉楊栁亂秋烟湖邉為問山多少每箇峰頭住¶
一年信乎狂客也¶
¶
<pb:KR2k0086_WYG_035-33a>¶
　　楊温甫孟瑛四川酆都人𢎞治十六年知杭州府時西¶
湖民間䂓占者十九温甫建議于御史車梁僉事髙¶
江鋭情濬復而浮言胥動温甫廼為文諭民曰先賢¶
為民深𢎞利本特濬西湖之浸用溉上塘之田多厯¶
嵗年漸成湮廢比者鄉賢侍郎何公生長是邦習知¶
成事著為三説辯析百端伏䝉當道俯念地方力圖¶
濬復予又職司水土敢憚劬勞重惟湖上之園池盡¶
是豪家之封殖一旦開毁百口怨咨民既傷心我亦¶
<pb:KR2k0086_WYG_035-33b>¶
動念但今民産本昔官湖民侵于官以肥家固已干¶
紀官取于民以復舊豈為厲民又惟上塘萬頃之田¶
宿仰西湖千畝之水水盡湮塞田漸荒蕪利歸于數¶
十家害貽于千萬井况古人留利物之澤豈今日啟¶
生事之端幸相導以平心勿相揺于異説有以占産¶
自首者原情免罪奏請除糧查得銅錢局及崇興崇¶
善禪智等廢寺田以畝計者數千地以頃計者盈百¶
動連阡陌間附城闉膏沃可耕標換如數况在昔湖¶
<pb:KR2k0086_WYG_035-34a>¶
田皆揑報之稅于今清籍有新増之糧新增者至九¶
百而有竒揑報者幾八百而不足稍加查派不費更¶
張决不累民無患虧賦予性知執法心在利民非勢¶
力之可移惟鬼神之是質凢我父老率爾鄉閭蚤為¶
遷移無肆頑梗觀于斯文公之任怨亦劇矣迺以正¶
徳二年二月二日興工六月十日歇役八月十九日¶
續工九月十二日訖事日用夫八千人銀二萬八千¶
七百餘兩¶
¶
<pb:KR2k0086_WYG_035-34b>¶
　　聶大年號東軒臨川人舉明經為仁和縣學訓𨗳陞教¶
諭襟懐坦率有清才文章流麗詩復俊逸而灑翰得¶
李北海遺意誘育士子務盡恩義薦入翰林修遼金¶
宋三史卒常作西湖十景詩蘇堤春曉云樹烟花霧¶
遶堤沙樓閣朦朧一半遮三竺鐘聲催落月六橋栁¶
色帶棲鴉緑牕睡覺聞啼鳥綺閣粧殘喚賣花遥望¶
酒旗何處是炊烟起處有人家栁浪聞鶯云雨後翻¶
空一派青蘇公堤畔繫漁舲只藏鶯鳥春聲滑不起¶
<pb:KR2k0086_WYG_035-35a>¶
魚龍夜氣醒游子愛聞停玉勒佳人倦聴倚銀屏待¶
看三月歌喉老又見浮波絮作萍花港觀烉云湖上¶
春來水拍空桃花浪暖栁隂濃㣲翻荇帶綵千尺亂¶
躍萍星翠幾重洲渚此時多避鷺風雲何日去為龍¶
箇中縱有濠梁樂闊網深罾不汝容兩峰挿雲云屹¶
立亭亭入杳㝠勢雄南北氣慿陵玉簪㧞地三千仞¶
寳葢撑空一七層天逺不聞風外鐸夜深遥禮月邊¶
燈何當一掃浮雲靜俯視東溟看日升三潭印月云¶
<pb:KR2k0086_WYG_035-35b>¶
纖雲掃迹浪花收塔影亭亭引碧流半夜冰輪初出海¶
一湖金水欲鎔秋龍官獻璧神光吐鮫室遺珠瑞氣¶
浮浪説影娥池上景不知此地有僊舟麯院風荷云¶
翠圍紅綂戰縱横似看吳宫習女兵飛雪翻空雲影¶
亂遊魚吹浪水紋生錦裳零落香猶在銅柱欹斜露¶
半傾兩腋新凉驚酒醒畫船吹送按歌聲平湖秋月¶
云曾向湖堤夜扣舷愛看波影㺯嬋娟一塵不動天¶
連水萬&KR0284;無聲客在船赤壁未醒𤣥鶴夣驪宫偏惱¶
<pb:KR2k0086_WYG_035-36a>¶
老龍眠朗吟玉塔㣲瀾句長笑凌空氣浩然南屏晚¶
鐘云栁昏花暝暮雲生隠隠初𫝊一兩聲禪榻屢驚¶
僧入定旅牕偏惱客含情月隨逸韻升鼇嶺風遞遺¶
音過鳳城催散遊人罷歌舞玉壺銀箭夜初更雷峰¶
夕照云宜雨宜晴晚更宜西湖端可比西施霞穿樓¶
閣紅光繞雲捲笙歌逸韻隨山紫翠中樵唱逺樹蒼¶
黄外馬歸遲何人解畫瀟湘景併與□村作二竒斷¶
橋殘雪云醉裏曾登白玉梯東風吹暖又成泥玉腰¶
<pb:KR2k0086_WYG_035-36b>¶
螮蝀垂天闊銀色樓臺夾㟁迷九井晴添新水活兩¶
峰濃壓宿雲低衝寒為訪梅花信十里銀沙印馬蹄¶
同陳緝熙泛湖詩宿雨初收見兩峰湖光如練瀉晴¶
空畫船載酒來天上青鳥銜花度鏡中檀板歌聲無¶
越女翰林詩句有唐風相逢莫惜留連飲明日誰人¶
拾落紅又西湖詩西出江城外烟霞隔世塵鐘聲三¶
竺曉花氣六橋春鷄犬桃源地笙歌閬苑賔時平得¶
遊賞忘却宦中身清明與友登寳峰詩江心後浪催¶
<pb:KR2k0086_WYG_035-37a>¶
前浪湖上歌聲雜哭聲今日重來多感慨百年能得¶
幾清明¶
¶
　　聶大年詩翰著名一時而不得預京銜或曰大年在錢¶
唐時嘗署桃符云文章髙似翰林院法度嚴如按察¶
司以此見忤達官晚年被徴修史至京而卒時人比¶
之梅聖俞宜也其初度日寫懐詩云五十一年車下¶
坡又逢初度意如何牀頭漸覺黄金少鏡裏還憐白¶
髪多人笑能詩貧杜甫天容善飯老廉頗相知惟有¶
<pb:KR2k0086_WYG_035-37b>¶
梅花在自折南枝伴醉歌又次答祖芳云幾年逺别¶
喜重過白首相看奈老何富貴不來真有命齒牙雖¶
脱尚能歌頻沽市醖消殘燭遥指天星出絳河惟有¶
與君情莫逆他人平地起風波嗚呼四海交游豈止¶
一祖芳而已哉葢以寡合有激而云然耳劉邦彦哭¶
大年詩京邸凄凉寄病身俄聞鵩鳥上承塵共嗟賈¶
誼年華促自顧虞翻骨相屯千里音書成永訣九重¶
泉路隔交親傷心今夜東軒月空照先生漉酒巾¶
¶
<pb:KR2k0086_WYG_035-38a>¶
　　聶大年之掌教仁和也厯官九年不以家眷自隨嘗有¶
答内子寄衣詩云山妻憐我舊蘇秦寄得衣來穏稱¶
身落日故園歌白苧秋風京洛染緇塵同心意重思¶
偕老結髪情深不厭貧萬里不如歸去好幾多衣錦¶
夜行人又有諭兒軰詩云四兒五嵗六兒三莫與肥¶
甘習口甜清白𫝊家無我愧詩書世業要人擔三餐¶
淡飯何須酒一筯黄虀略用鹽聞説有人曽餓死算¶
來原不為官亷覩此髙風可想矣¶
¶
<pb:KR2k0086_WYG_035-38b>¶
　　聶大年在仁和時山西湖廣廣東廣西咸以秋闈校士¶
致聘大年辭不往寄之詩云名藩校藝遣徴書使者¶
頻煩走𫝊車老大難行太行路平生厭食武昌魚五¶
羊城古僊遊逺八桂雲寒樹影踈寄語天涯好知巳¶
莫因詞賦薦相如¶
¶
　　聶大年嘗賦卜算子二首葢自况也詞云楊栁小蠻腰¶
慣逐東風舞學得琵琶出教坊不是商人婦忙整玉¶
搔頭春笋纎纎露老却江南杜牧之懶為秋娘賦粉¶
<pb:KR2k0086_WYG_035-39a>¶
淚濕鮫綃只怨郎情薄夢到巫山第幾峰酒醒燈花¶
落數日尚春寒未把羅衣着眉黛含顰為阿誰但悔¶
從前錯馬浩瀾和云歌得雪兒歌舞得霓裳舞料想¶
前身跨鳳僊合作蕭郎婦顔色雪中梅淚㸃花梢露¶
雲雨巫山十二峰未數髙唐賦花壓鬂雲低風透羅¶
衫薄殘夢瞢騰下翠樓不覺金釵落幾許别離愁猶¶
自思量着欲寄蕭郎一紙書又怕歸鴻錯¶
¶
　　孫太初一元號太白山人正徳中流寓西湖或曰安化¶
<pb:KR2k0086_WYG_035-39b>¶
王裔避亂詭姓名修髯晳面丰儀瀟灑望之宛然神¶
僊也詩思清逸有烟霞氣其跨驢遊西山天竺寺詩¶
秋葉滿林吹亂紅秋光半在山寺中老衲迎門解幽¶
事一見呼我長髯公薫爐相對坐終夕松聲泉韻何¶
冲融獨鶴隔竹向人立欲鳴未鳴幽意同氣酣日落¶
豪興發詩成三繞青桂叢造物小兒玩人世俯仰何¶
必悲無窮布袍斗笠自髙格狂歌醉舞驚山翁歸來¶
明月散林影驢背仰笑秋山空秋晚眺鎮海樓詩樓¶
<pb:KR2k0086_WYG_035-40a>¶
上輕雲散女陴樓前狂客獨支頤江當夕照半添色¶
詩與秋山兩鬪竒朩葉無言時序暮塵寰多事杖藜¶
知只應又被漁郎笑雨細風斜歸去遲登吳山絶頂¶
望江潮詩獨倚危岑㟁接䍦晚潮初上練痕齊亂撾¶
鼉鼓妖蛟舞倒捲銀山海日低弓弩千年人去後㠶¶
檣萬里望中迷慿誰喚起眉山老為誦錢王廟裏題¶
¶
　　西湖之改名髙士湖也孫太白自序云正徳乙亥孟春¶
十四日予與石川子泛舟西湖時石川子着方山冠¶
<pb:KR2k0086_WYG_035-40b>¶
予戴華陽巾被髙士服把酒四望予顧謂石川子曰¶
昔青蓮居士李白與尚書郎張謂泛沔州南湖因改¶
為郎官湖今日予與子遊頗追蹟前事西湖因可為¶
髙士湖矣石川子大笑酹酒于湖命予詩紀之予時¶
已爛醉即信口長短成篇不竄易一字云我聞唐家¶
李白一世賢郎官之湖至今傳我今與子繼其蹟勝¶
事豈許昔人専方冠野服興不減駕船載酒凌蒼烟¶
千山萬山兩岸如羣龍蜿蜒盡在几席前青天落盃¶
<pb:KR2k0086_WYG_035-41a>¶
底白日行舟邉黿鼉突兀波面出大魚小魚爭避船¶
君把斗酒我歌扣舷天風下來雲葉翩翩爛醉騎鯨¶
逰崑崙巔¶
¶
　　孫太白之寓西湖也與閩人鄭繼之善夫善其夢繼之¶
詩云不見平生鄭廣文風塵側望隔青雲殊方物色¶
偏憐客雨夜燈花頻夢君隔葉山鳩髙自語避人江¶
鸛獨為羣眼中世事堪惆悵塞北音書久未聞鄭繼¶
之久不過湖上奉簡詩恠爾狂吟客不過湖水濵寧遭¶
<pb:KR2k0086_WYG_035-41b>¶
官長罵莫待野人嗔雲外烏藤杖水邉白鷺巾相看¶
只自好空送月華新鄭繼之寄孫太白詩吳門往日¶
聴談𤣥塞鴈江鱗動隔年聞爾獨居水西寺與誰同¶
泛六橋船魚翻荇蔕錦不亂鳥下蘼蕪青可憐擬把¶
郫筒共梅蕋兼程定得小春天又云為問山人孫太¶
初交情嵗晚莫教踈孤山梅蕚春相惱滿地松苓日¶
自鋤江夏肯容檷處士茂陵初卧馬相如知君不廢¶
苕溪釣書帛能無寄鯉烉西湖過孫山人舊隠詩荒¶
<pb:KR2k0086_WYG_035-42a>¶
迷更踏西湖路露舄雲裳空六橋涕淚翻悲竹林宴¶
笛聲月色傍中宵醉歌亂詫烉龍出此地曽𫝊麟鳯¶
標今日孤山最孤寂梅花桂樹更蕭條¶
¶
¶
¶
¶
¶
<pb:KR2k0086_WYG_035-42b>¶
¶
¶
¶
¶
¶
¶
¶
¶
　　西湖遊覽志餘巻十一¶
¶
