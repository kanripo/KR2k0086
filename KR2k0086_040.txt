# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.506773
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 40
<pb:KR2k0086_WYG_040-1a>¶
　　欽定四庫全書¶
¶
　　西湖遊覽志餘巻十六¶
¶
　　明　田汝成　撰¶
¶
　　香奩艷語¶
¶
　　蘓小小者錢唐名娼也葢南齊時人其墓或云湖曲或¶
云江干古詞云妾乗油璧車郎跨青驄馬何處結同¶
心西陵松柏下今西陵乃在錢唐江之西則云江干¶
者近是也宋時司馬槱才仲初在洛下晝寢夢一美¶
<pb:KR2k0086_WYG_040-1b>¶
姝牽帷而歌曰妾本錢唐江上住花落花開不管流¶
年度燕子銜將春色去紗牕幾陣黄梅雨才仲愛其¶
詞因詢曲名云是黄金縷後五年才仲以蘓子瞻薦¶
應制舉中等遂為錢唐幙官為秦少章道其事少章¶
為續其後詞云斜挿犀梳雲半吐檀板輕敲唱徹黄¶
金縷夢斷彩雲無覔處夜涼明月生南浦頃之復夢¶
美姝迎笑曰夙願諧矣遂與同寢自是每夕必來才¶
仲為同寀談之咸曰公廨后有蘓小小墓得無妖乎¶
<pb:KR2k0086_WYG_040-2a>¶
不逾年而才仲得疾所乗遊舫艤泊河塘柁工遽見¶
才仲攜一麗人登舟即前喏之聲斷火起舟尾倉忙¶
走報其衙則才仲死而家人已慟哭矣¶
¶
　　李賀蘓小小墓歌幽蘭露如啼眼無物結同心烟花不¶
堪剪草如茵松如葢風為裳水為珮油璧車久相待¶
冷翠燭勞光彩西陵下風吹雨白樂天楊柳枝詞蘓¶
州楊栁任君誇更有錢唐勝館娃若解多情尋小小¶
緑楊深處是蘓家蘓家小女舊知名楊栁風前别有¶
<pb:KR2k0086_WYG_040-2b>¶
情剥條盤作銀環様捲葉吹為玉笛聲沈原理蘓小¶
小歌歌聲引迴波舞衣散秋影夢斷别青樓千秋香¶
骨冷青銅鏡破雙飛鸞饑烏弔月啼鈎欄風吹野火¶
火不滅山妖哭入狐狸穴西陵墓下錢唐潮潮來潮¶
去夕復朝墓前楊栁不堪折春風自綰同心結辛文¶
房歌東流水底西飛魚収得錢唐雲錦書幾回錯認¶
青驄馬着處閒乗油璧車鸚鵡杯殘春樹暗葡萄衾¶
冷夜窻虛蓮子種成南北㟁苦心相望欲何如元遺¶
<pb:KR2k0086_WYG_040-3a>¶
山蘓小小圖詞槐隂庭院宜清晝簾捲香風逗美人¶
圖子阿誰留都是宣和名筆内家収鶯鶯燕燕分飛¶
後粉淡梨花瘦只除蘓小不風流斜挿一枝萱草鳯¶
釵頭¶
¶
　　𢎞治初于京兆景瞻自南都謝事歸杭號南湖歸叟雅¶
好吟詠一日展其先太傅肅愍公墓邀馬浩瀾偕往¶
舟泊第三橋景瞻曰不到西湖二十年矣山川如故¶
風景不殊子當賦之浩瀾詩云畫舫秋風湖上來水¶
<pb:KR2k0086_WYG_040-3b>¶
涵天碧淨無埃一雙鸂鶒忽飛下千朶芙蓉相映開¶
鳥似彩鸞窺寶鏡花如僊子步瑶臺風光堪賞還堪¶
賦其奈江南庾信哀景瞻和云二十年無此客來水¶
仙當為洗征埃蘓公殘栁千行在王母蟠桃幾度開¶
華表又添新塚墓粉墻猶繞舊樓臺相逢不飲花應¶
笑子建何須賦七哀吟畢澆松而還翌日浩瀾復與¶
王天璧泛湖天璧善箕仙術每吟詠有窘即扣仙續¶
之常攜箕以行浩瀾因請召之箕既動浩瀾問仙何¶
<pb:KR2k0086_WYG_040-4a>¶
名書云有事即問問畢告名浩瀾曰有句捧瑶觴南¶
國佳人一雙玉手久未有對願仙成之即書云趺寶¶
座西方大佛丈六金身二公咸駭愕箕運如飛復成¶
一律云此地曽經歌舞來風流囬首即塵埃王孫芳¶
草為誰緑寒食棃花無主開郎去排雲呌閶闔妾今¶
行雨在陽臺𠂻情訴與遼東鶴松栢西陵正可哀後¶
書云錢唐蘓小小和馬先生昨日湖橋首倡已而箕¶
寂然不動二公相顧若失莫測所以¶
¶
<pb:KR2k0086_WYG_040-4b>¶
　　商玲瓏者餘杭歌者也白樂天作郡日賦歌與之云罷¶
胡琴掩秦瑟玲瓏再拜歌初畢誰道使君不能歌聼¶
唱黄雞與白日黄鷄催曉丑時鳴白日催年酉時没¶
腰間赤綬繫未穏鏡裏朱顔看易失玲瓏玲瓏奈老¶
何使君歌了汝還歌時㣲之在越厚幣邀去月餘始¶
遣還贈之詩因寄樂天云休遣玲瓏唱我詞我詩多¶
是寄君詩明朝又向江頭别月落潮平是去時¶
¶
　　韓汝玉令錢唐眷一妓嘗宿其家一日晏起縣吏挾之¶
<pb:KR2k0086_WYG_040-5a>¶
立門外候聲喏汝玉即升妓家中堂受喏翌日下吏¶
杖一百即解官自劾云某無狀不檢為吏所侮無以¶
涖民請解印歸時范文正公知杭州大竒之曰公傑¶
士也願自愛即令還職汝玉既滿復攜此妓遊西湖¶
戀戀一月不去文正公置酒餞之召妓佐酒候汝玉¶
極醉時令舟子解纜去及醒則舟離錢唐數十里矣¶
後汝玉歴膴仕有聲而文正公愛惜人才襟量不可¶
及也¶
¶
<pb:KR2k0086_WYG_040-5b>¶
　　蒨桃者冦萊公妾也淑靈能詩萊公嘗髙㑹集諸妓賞¶
綾綺千數蒨桃獻詩云一曲清歌一束綾美人猶自¶
意嫌輕不知織女寒窻下多少工夫織得成萊公為¶
之黙然尋貶嶺南道杭州蒨桃有疾謂萊公曰妾必¶
不起幸𦵏我于天竺山下萊公驚哀不巳蒨桃曰相¶
公宜自愛亦非久居人世者已而公果薨于雷州¶
¶
　　朝雲者姓王氏錢唐名妓也蘓子瞻宦錢唐絶愛幸之¶
納為常侍朝雲初不識字既事子瞻遂學書麤有楷¶
<pb:KR2k0086_WYG_040-6a>¶
法後從泗上比丘尼義沖學佛亦通大義有子曰幹¶
兒未朞而夭蘓子貶恵州家妓都散去獨朝雲依依¶
嶺外子曕甚憐之贈之詩云不似楊枝别樂天恰如¶
通徳伴伶𤣥阿奴絡秀不同老天女維摩總解禪經¶
巻藥爐新活計舞衫歌扇舊因緣丹成逐我三山去¶
不作陽臺雲雨仙未幾朝雲病且死誦金剛經四句¶
偈而絶𦵏之恵州栖禪寺松林中東南直大聖塔子¶
瞻悼之詩云苗而不秀豈其天不使童烏與我𤣥駐¶
<pb:KR2k0086_WYG_040-6b>¶
景恨無千嵗藥贈行唯有小乗禪傷心一念償前債¶
彈指三生斷後緣歸卧竹根無逺近夜燈勤禮塔中¶
仙又作詠梅西江月以寓意云玉骨那愁瘴霧冰肌¶
自有仙風海仙時過探芳叢倒掛緑毛么鳯素面翻¶
嫌粉涴洗粧不褪唇紅髙情已逐曉雲空不與棃花¶
同夢¶
¶
　　蘓子瞻倅杭日府僚湖中髙㑹羣妓畢集惟秀蘭不來¶
營將督之再三乃來子瞻問其故答曰沐浴倦卧忽¶
<pb:KR2k0086_WYG_040-7a>¶
有叩門聲急起詢之乃營將催督也整籹趨命不覺¶
稍遲時府僚多屬意于蘭者見其不來恚恨不已云¶
必有私事秀蘭含淚力辯而子瞻亦從旁冷語隂為¶
之解府僚終不釋然也適榴花盛開秀蘭以一枝藉¶
手獻座中府僚愈怒責其不恭秀蘭進退無據但低¶
首垂淚而已子瞻乃作一曲名賀新涼令秀蘭歌以¶
侑觴聲容絶妙府僚大恱劇飲而罷其詞云乳燕飛¶
華屋悄無人槐隂轉午晚涼新浴手弄生綃白團扇¶
<pb:KR2k0086_WYG_040-7b>¶
扇手一時似玉漸困倚孤眠清熟簾外誰來推繡戸¶
枉教人夢斷瑶臺曲又却是風敲竹石榴半吐紅巾¶
蹙待浮花浪蕋都盡伴君幽獨穠艷一枝細看取芳¶
心千重似束又恐被秋風驚緑若待得君來向此花¶
前對酒不忍觸共粉淚兩&KR0609;&KR0609;¶
¶
　　蘓子瞻通判杭州權領郡事新太守將至矣有營妓投¶
牒乞從良子瞻判曰五日京兆判狀不難九尾野狐¶
從良任便又有周妓色藝超絶為一郡之魁聞判亦¶
<pb:KR2k0086_WYG_040-8a>¶
來投牒欲援例脫籍子瞻惜其去不許判云慕周南¶
之化此意誠可嘉空冀北之羣所請宜不允其敏捷¶
善謔如此¶
¶
　　蘓子瞻守杭時毛澤民者為法曹公以衆人遇之而澤¶
民與妓瓊芳者善及秩滿辭去作惜分飛詞以贈妓¶
云淚濕䦨干花着露愁到眉峰碧聚此恨平分取更¶
無言語空相覷細雨殘雲無意緒寂寞朝朝暮暮今¶
夜山深處斷魂分付潮回去子瞻一日宴客聞妓歌¶
<pb:KR2k0086_WYG_040-8b>¶
此詞問誰所作妓以澤民對子瞻嘆曰郡僚有詞人¶
而不及知某之罪也翌日折簡追回欵洽數月¶
¶
　　蘓子瞻守杭日有妓名琴操頗通佛書解言辭子瞻喜¶
之一日遊西湖戯語琴操曰我作長老汝作㕘禪琴¶
操敬諾子瞻問曰何謂湖中景對曰落霞與孤鶩齊¶
飛秋水共長天一色何謂景中人對曰裙拖六幅湘¶
江水髻挽巫山一段雲何謂人中意對曰隨他楊學¶
士鱉殺鮑㕘軍如此究竟何如子瞻曰門前冷落車¶
<pb:KR2k0086_WYG_040-9a>¶
馬稀老大嫁作商人婦琴操言下大悟遂削髪為尼¶
¶
　　蘓子瞻在黄州參寥子自錢唐訪之酒中子瞻令官妓¶
馬娉娉乞詩于參寥參寥口占云多謝尊前窈窕娘¶
好將幽夢惱襄王禪心已作粘泥絮不逐春風上下¶
狂子瞻喜曰予嘗見柳絮落泥中謂可入詩料不意¶
此老收得可惜也¶
¶
　　唐宋間郡守新到營妓皆出境而迎既出猶得以鱗鴻¶
往返&KR0804;不為異白樂天湖上醉中代諸妓寄嚴郎中¶
<pb:KR2k0086_WYG_040-9b>¶
詩云笙歌盃酒正歡娛忽憶仙郎望帝都借問連宵¶
直南省何如盡日醉西湖蛾眉久别心知否鷄舌含¶
多口厭無還有些些惆悵事春來山路見蘼蕪又聞¶
歌妓唱嚴郎中詩因以絶句寄之詩云已留舊政布¶
中和又付新詞與艷歌但是人家有遺愛就中蘓小¶
感恩多蘓子瞻送杭妓往蘓州迎新守菩薩蠻詞云¶
玉童西迓浮丘伯洞天冷落秋蕭瑟不用許飛瓊瑶¶
臺空月明清香凝夜燕借與韋郎看莫便過姑蘓扁¶
<pb:KR2k0086_WYG_040-10a>¶
舟下五湖又西湖席上代諸妓送陳述古詞云娟娟¶
缺月西南落相思撥斷琵琶索枕淚夢魂中覺來眉¶
暈重華堂堆燭淚長笛吹新水醉客各西東應思陳¶
孟公¶
¶
　　宋時杭妓周韶胡楚龍靚皆有詩名韶好蓄竒茗嘗與¶
蔡君謨鬭勝題品風味君謨屈焉蘓子容過杭太守¶
陳述古飲之召韶佐酒韶因子容求落籍子容指簷¶
間白鸚鵡曰可作一絶韶援筆揮云隴上巢空嵗月¶
<pb:KR2k0086_WYG_040-10b>¶
驚忍看回首自梳翎開籠若放雪衣女長念觀音般¶
若經時韶有服衣白一座笑賞述古遂令落籍時楚¶
靚皆同席楚贈之詩云淡粧輕素鶴翎紅移入朱闌¶
便不同應笑西湖舊桃李强勻顔色待春風靚詩云¶
桃花流水本無塵一落人間幾度春解佩暫酧交甫¶
意濯纓還見武陵人¶
¶
　　胡楚嘗有贈所歡詩云不見當時丁令威年來處處是¶
相思若將幽恨同芳草却恐青青無盡時時張子野¶
<pb:KR2k0086_WYG_040-11a>¶
老於杭多為杭妓作詞而不及靚靚獻詩云天與羣¶
芳十様葩獨憐顔色不堪誇牡丹芍藥人題遍自分¶
身如鼓子花子野甚喜為之賦詞一闋云¶
¶
　　陳述古守杭時齋閣中有絶句二首綽約新嬌生眼底¶
侵尋舊事上眉尖問君别後愁多少好似春潮夜夜¶
添又云長垂玉筯殘粧臉肯為金釵露指尖萬斛閒¶
愁何日盡一分真態為誰添葢為佳人叙幽思也蘓¶
子瞻嘗書此詩并周胡龍三妓詩作一巻元時柯敬¶
<pb:KR2k0086_WYG_040-11b>¶
仲得之虞邵庵伯生題其後云秖今誰是錢唐守頗¶
解湖中宿畫船曉起鬭茶龍井畔花開陌上載嬋娟¶
又云三生石上舊精魂邂逅相逢莫重論縱有繡囊¶
留别恨已無明鏡著啼痕又云能言學得妙蓮華贏¶
得春風對客誇乞食衲衣渾未老為誰靈塔向金沙¶
¶
　　陳直方之妾稽本錢唐妓人也丐新詞于蘓子曕子瞻¶
因直方新喪正室而錢唐人好唱陌上花緩緩曲乃¶
引其事以戲之其詞則江神子也詞云玉人家在鳯¶
<pb:KR2k0086_WYG_040-12a>¶
凰山水雲間掩門闗門外行人立馬看弓彎十里春¶
風誰指似斜日映繡簾斑多情好事與君還憫新鰥¶
拭餘潸明月空江香霧着雲鬟陌上花開看盡也聞¶
舊曲破朱顔¶
¶
　　宋有陳襲善者遊錢唐與營妓周子文甚狎挾之遍歴¶
湖山後襲善去為河朔掾宿奉髙驛夢子文搴幃嚬¶
蹙挽之不可冉冉悲啼而没久之得故人書云子文¶
死矣按其日月則宿奉髙驛時也既歸遊鷲嶺作漁¶
<pb:KR2k0086_WYG_040-12b>¶
家傲以寄情焉鷲嶺峰前欄獨倚愁眉促損愁腸碎¶
紅粉佳人傷别袂情何已登山臨水年年是常記同¶
來今獨至孤舟晚颺湖光裏衰草斜陽無限意誰與¶
寄西湖水是相思淚¶
¶
　　妙奴者錢唐陳令舉小鬟也令舉宴秦少遊出以佐酒¶
少游贈之詩云西湖水滑多嬌嬙妙奴十二正芬芳¶
肌膚晳白鬢脚長含語未發先有香溪上夜宴侍簪¶
裳皎如華月墮滄浪音聲入雲能斷腸不許北客辭¶
<pb:KR2k0086_WYG_040-13a>¶
酒漿王人藹藹邦之良少年射策謁未央俊詞偉氣¶
森開張玉杓貫斗生怒芒天欲文采老更昌故使斂¶
翮窺羣翔五十僅補尚書郎浩歌騎牛倚徜徉東風¶
戲雨花草狂一溪泱泱青黛光妙奴勿倦侑羽觴主¶
人正欲遊醉鄉¶
¶
　　宋紹興中王鈇帥番禺有狼籍聲朝廷除司諫韓璜提¶
刑廣東令往亷按鈇憂甚廢寢食有妾故錢唐娼也¶
問主公何憂鈇告之故妾曰不足憂也璜即韓九字¶
<pb:KR2k0086_WYG_040-13b>¶
叔夏舊遊妾家最歡須其來强邀之飲妾當有以敗¶
其守也已而璜至鈇郊迎不見入城乃見岸然不交¶
一談次日報謁鈇宿治具于别館茶罷邀遊郡圃不¶
許固請乃可至别館水陸畢陳伎樂大作璜踧踖不¶
安鈇麾去伎樂隂命諸妓淡粧詐作姬侍迎入後堂¶
劇飲酒半妾于簾内歌璜昔日所贈之詞璜聞之心¶
動狂不自制曰汝乃在此耶即欲見之妾隔簾故邀¶
其滿引至再至三終不肯出璜心益急妾曰司諫曩¶
<pb:KR2k0086_WYG_040-14a>¶
在妾家最善舞今日能為妾舞一曲即當出也璜醉¶
甚不知所以即索舞衫塗抹粉墨踉蹡而起忽跌于¶
地鈇亟命索轎諸妓扶掖登船昏然酣寢五更酒醒¶
覺衣衫拘絆索燭覽鏡羞愧無以自容即解船還臺¶
不敢復有所問此聲流播旋遭彈劾而鈇迄善罷¶
¶
　　謝希孟者陸象山門人也少豪俊與妓陸氏狎象山責¶
之希孟但敬謝而巳他日復為妓造鴛鴦樓象山又¶
以為言希孟謝曰非特建樓且為作記象山喜其文¶
<pb:KR2k0086_WYG_040-14b>¶
不覺曰樓記云何即占首句云自遜抗機雲之死而¶
天地英靈之氣不鍾于男子而鍾于婦人象山黙然¶
知其侮也一日希孟在妓所恍然有悟忽起歸興不¶
告而行妓追送江滸悲戀而啼希孟毅然取佩巾書¶
一詞與之云雙槳浪花平夾岸青山鎖你自歸家我¶
自歸說着如何過我斷不思量你莫思量我將你從¶
前與我心付與他人可¶
¶
　　淳熙初行都角妓陶師兒與蕩子王生狎甚相眷戀為¶
<pb:KR2k0086_WYG_040-15a>¶
惡姥所間不盡綢繆一日王生拉師兒遊西湖唯一¶
婢一僕隨之尋常遊湖者逼暮即歸是日王生與師¶
兒有密誓特故盤桓比夜達岸則城門鎖不可入矣¶
王生謂僕曰月色甚佳清泛不可再市酒殽復遊湖¶
中迤邐更闌舉舟倦寢舟泊淨慈寺藕花深處王生¶
師兒相抱投入水中舟人驚救不及而死都人作長¶
橋月短橋月以歌之其所乗舟竟為棄物經年無敢¶
登者居無何值禁烟節序士女闐沓舟發如蟻有妙¶
<pb:KR2k0086_WYG_040-15b>¶
年者外方人也登豐樂樓目擊畫舫紛紜起夷猶之¶
興欲買舟一遊㑹日已停午雖蓮舫漁艇亦無泊岸¶
者止前棄舟在焉人有以王陶事告者士人笑曰大¶
佳大佳政欲得此即具盃饌入舟遍遊西湖曲盡歡¶
而歸自是人皆喜談爭求售之殆無虚日其價反倍¶
於他舟¶
¶
　　湯賽師居抱劍營擅譽行首艷麗絕倫慧而黠巧吻負¶
色寡合非豪俊不肯破顔猥客恐為所侮不敢登門¶
<pb:KR2k0086_WYG_040-16a>¶
時時畜邸第中奩貲極厚有惡少詭為外方富民部¶
綱者僦館其鄰其南有酒館曰花月樓密邇賽師之¶
室惡少日飲樓中酒家因徵酒逋至其所館見其行¶
李焜燿騶從甚都意必仕宦富豪也且年少美丰姿¶
因誘之曰郎君何故時時獨酌而不呼侑尊者惡少¶
曰非汝所知也吾觀都城未有絶色當吾意者若淡¶
粧濃抹獻笑倚門者直狐羣耳酒家曰君特未之見¶
耳樓北湯氏姊妹曰賽師春春者當今第一流也春¶
<pb:KR2k0086_WYG_040-16b>¶
春已為他邸所畜獨賽師在郎君若欲見之當為道¶
意也惡少曰子姑詢之良久復命曰事諧矣約來日¶
相候葢酒家極譽其富盛容止之詳賽師已動心矣¶
至期惡少盛飾而往一見交歡呼酒酣飲出歌婢佐¶
之惡少揮金不少吝且能調弄風月舉家大喜頃之¶
惡少復舁釵環條脫一巨篋草草視之皆燦然精金¶
也可值萬緡娼家愈大喜不復細察受而緘之畱連¶
踰月惟恐其去也一夕惡少謂其家曰來日當往部¶
<pb:KR2k0086_WYG_040-17a>¶
中料理某事欲夙起賽師唯唯黎明飲食之遣僕隨¶
往惡少以計賺其僕至晚不復來矣往館中窺之寂¶
無踪蹟啟篋視之則燦然者皆偽物也舉家恚恨賽¶
師素有血疾愧鬱而死¶
¶
　　宋時秀州鄭文者為太學生久寓行都其妻寄以憶秦¶
娥詞云花深深一勾羅襪行花隂行花隂閒將栁帶試¶
結同心日邊消息空沈沈畫眉樓上愁登臨愁登臨海¶
棠開後望到于今此詞為同舍見者𫝊揚酒樓妓館皆¶
<pb:KR2k0086_WYG_040-17b>¶
歌之¶
¶
　　宋時婺州劉鼎臣者僦省試于行都瀕行其妻自製彩¶
花一枝贈之侑以鷓鴣天詞云金屋無人夜剪繒寶¶
釵翻過齒痕輕臨行執手慇懃送襯與蕭郎兩鬢青¶
聼囑付好看承千金不抵此時情明年宴罷瓊林晚¶
酒面㣲紅相映明¶
¶
　　宋時潭州易彦章祓者以優等為前廊久不歸其妻作¶
一剪梅詞寄之云染淚修書寄彦章貪却前廊忘却¶
<pb:KR2k0086_WYG_040-18a>¶
回廊功名成遂不還鄉石做心腸鐵做心腸紅日三¶
竿懶畫粧虚度韶光瘦損容光不知何日得成雙羞¶
對鴛鴦懶對鴛鴦¶
¶
　　宋時閩人修軫者以太學生登第榜下娶再婚之婦同¶
舍張任國以栁梢青詞戯之曰掛起招牌一聲喝采¶
舊店新開熟事孩兒家懐老子畢竟招財當初合下¶
安排又不是豪門買獃自古人言正身替代見任添¶
差¶
¶
<pb:KR2k0086_WYG_040-18b>¶
　　蘓小娟錢唐名娼也俊麗工詩其姊盼奴與太學生趙¶
不敏甚洽欵久之不敏日益貧盼奴周給之使篤於¶
業遂捷南省得官授襄陽府司戸盼奴未落籍不得¶
偕老不敏赴官三載想念成疾而卒有禄俸餘貲囑¶
其弟趙院判均分之一以膳院判一送盼奴且言盼¶
奴有妹小娟俊雅能吟可謀致之佳耦也院判如言¶
至錢唐託宗人倅錢唐者召盼奴其家云盼奴一月¶
前死矣小娟亦為盼奴所歡以於潜官絹誣攀繫府¶
<pb:KR2k0086_WYG_040-19a>¶
獄倅從獄中召小娟出詰之曰汝誘商人官絹百疋¶
何以償之小娟叩頭言此亡姊盼奴事乞賜周旋非¶
惟小娟感荷更生盼奴亦䝉恩泉下也倅喜其辭宛¶
順因問汝識襄陽趙司戸否小姢曰趙司戸未仕時¶
與姊盼奴交好後中科授官去盼奴相思致疾而死¶
倅曰趙司户亦謝世矣遣人附一緘及餽物一罨外¶
有其弟院判一緘付爾開之小娟自謂不識院判何¶
人及拆書惟一詩云當時名妓鎮東吳不好黄金只¶
<pb:KR2k0086_WYG_040-19b>¶
好書借問錢唐蘓小小風流還似大蘓無小娟得詩¶
黙然倅索和之小娟以不能辭倅强之且曰不和即¶
償官絹小娟不得已索紙援筆書云君住襄江妾住¶
吳無情人寄有情書當年若也來相訪還有於潛絹¶
也無倅大喜盡以所寄物與之免其償絹且為脫籍¶
歸院判偕老也¶
¶
　　宋季㕘政家鉉翁于杭州將求一容貌才藝兼全之妾¶
經旬餘未能愜意忽有奚奴者至姿色固美問其藝¶
<pb:KR2k0086_WYG_040-20a>¶
則曰能温酒左右皆失笑公漫爾留試之及執事初¶
甚熱次畧寒三次㣲温公方飲既而每日並如初之¶
第三次公喜遂納焉終公之身未嘗有過不及之時¶
歸元後公攜入燕京公死囊槖皆為所有因是巨富¶
人稱為奚娘子¶
¶
　　錢唐道士洪丹谷與一妓通因娶為室病且革顧謂洪¶
曰妾死在旦夕卿須自執薪還肯作一轉語否妾歌¶
兒也卿能集曲調于妾未死之前使預聞之死無憾¶
<pb:KR2k0086_WYG_040-20b>¶
矣洪固滑稽遂作文曰二十年前我共伊只因彼此¶
太癡迷忽然四大相離後你是何人我是誰共惟娘¶
子秀鍾谷水聲遏楚雲玉交枝堅一片心錦纒道餘¶
二十載遽成如夢令休憶少年遊哭相思兩手託空¶
意難忘一筆勾斷且道如何是一筆勾斷孝順歌終¶
無孝順逍遥樂永遂逍遥聼畢一笑而逝¶
¶
　　朱淑真者錢唐人幼警慧善讀書工詩風流藴藉早年¶
父母無識嫁市井民家其夫村惡籧篨戚施種種可¶
<pb:KR2k0086_WYG_040-21a>¶
厭淑真抑鬱不得志作詩多憂愁怨恨之思時牽情¶
於才子竟無知音悒悒抱恚而死父母復以佛法并¶
其平生著作茶毗之今所𫝊者不過百中之一耳臨¶
安王唐佐為之立𫝊宛陵魏端禮為之輯其詩詞名¶
曰斷腸集其詩云静看飛蠅觸曉窻宿酲未醒倦梳¶
粧强調朱粉西樓上愁裏春山畫不長又云門前春¶
水碧如天坐上詩人逸似仙彩鳯一雙雲外落吹簫¶
歸去又無縁又云鴻鷺鴛鴦作一池須知羽翼不相¶
<pb:KR2k0086_WYG_040-21b>¶
宜東君不與花為主何似休生連理枝又題圓子云¶
輕圓絶勝雞頭肉滑膩偏宜蠏眼湯縱有風流無處¶
說已輸湯餅試何郎葢謂其夫之不才匹配非偶也¶
張行中題其詩集云女子風流節義虧文章驚世亦¶
何如蘋蘩時序寧無預詩酒情懷却有餘愁對鸎花¶
春苑寂苦吟風月夜窻虛丈夫莫羨多才思宋女不¶
聞曽讀書¶
¶
　　淑真詩詞多柔媚獨清晝一絶送春一詞頗疎俊可喜¶
<pb:KR2k0086_WYG_040-22a>¶
詩云竹搖清影罩幽窻兩兩時禽噪夕陽謝却海棠¶
飛盡絮困人天氣日初長詞云樓外垂楊千萬縷欲¶
繫青春少住春還去猶自風前飄栁絮隨春且看歸¶
何處滿目山川聞杜宇便做無情莫也愁人意把酒¶
送春春不語黄昏却下瀟瀟雨¶
¶
　　與淑真同時有魏夫人者亦能詩嘗置酒以邀淑真命¶
小鬟隊舞因索詩以飛雪滿羣山為韻淑真醉中援¶
筆賦五絶云管弦催上錦䄄時體態輕盈祗欲飛若¶
<pb:KR2k0086_WYG_040-22b>¶
使明皇當日見阿蠻無計誑楊妃又云香茵穏襯半¶
鈎月往來凌波雲影滅絃催𦂳拍促將遍兩袖翻然¶
作回雪又云柳腰不被春拘管鳯轉鸞回霞袖緩舞¶
徹伊州力不禁筵前撲簌花飛滿又云占斷京華第¶
一春清歌妙舞實超羣只愁到曉人星散化作巫山¶
一段雲又云燭花影裏粉姿閒一㸃愁侵兩㸃山不¶
怕帶他飛燕妬無言逐拍省弓彎不惟詞㫖艷麗而¶
舞態之妙亦可想見也¶
¶
<pb:KR2k0086_WYG_040-23a>¶
　　錢唐陳耑子肅者喜遊俠為竒俊語存齋瞿宗吉甚竒¶
之嘗春日遊湖有句云西紅女兒歌白苧墨黒燕子¶
來烏衣後商於閩中盤桓妓館賦詩云青銅三百一¶
斗酒荔枝十八誰家娘逾一嵗而卒年二十三云宗¶
吉作念奴嬌詞悼之曰海山何處嘆人間别有芙蓉¶
城闕霧閣雲窻深幾許獨駕青騾超越香藹雲屏被¶
翻錦浪波捧龍綃襪鏡鸞舞罷半簾燈影明滅誰信¶
一飲瓊漿玉山自倒魂逐驚鴻没瘴雨蠻烟歸夢斷¶
<pb:KR2k0086_WYG_040-23b>¶
愁滿空梁殘月疇昔相期殺鷄炊黍中道成長别故¶
山秋晚何人共採薇蕨¶
¶
　　安榮坊倪氏女者少姣好瞿宗吉嘗屬意焉及長委身¶
為小吏妻一日與宗吉邂逅於吳山下悽然感舊邀¶
歸其廬置酒叙話為賦安榮美人行云吳山山下安¶
榮里陋巷窮居有西子嫣然一笑坐生春信是天人¶
謫居此相逢昔在十年前雙鬟未合臉如蓮學畫蛾¶
眉揮彩筆偷𫝊鴈字卜金錢相逢今在十年後鬢髮¶
<pb:KR2k0086_WYG_040-24a>¶
如雲眼光溜風吹繡帶露羅鞋酒泛銀盃沾翠袖自¶
言文史舊曽知寫景題詩事事宜但𫝊秦女吹簫譜¶
不詠湘靈鼓瑟辭暮雨朝雲容易度野鴨家鷄竟相¶
妬當時自詫苑中花今日翻成道傍樹我聞此語重¶
悲傷對景徘徊欲斷腸渭城楊栁歌三疊湓水琵琶¶
泣數行相送出門留後約暮天慘慘東風惡醉歸感¶
舊賦新篇重與佳人嗟命薄¶
¶
　　甲妓朱觀奴者居鹽橋頗通文義嘗欲搆室而募縁於¶
<pb:KR2k0086_WYG_040-24b>¶
人求題詞于瞿宗吉宗吉援筆書云傾國傾城美貌¶
為雲為雨芳年金沙灘上舊因緣重到人間示現欲¶
搆雲窻霧閣奈慳寶鈔金錢諸公有意與周旋請看¶
桃花好面人以宗吉故喜捐貲焉其裔有朱鳯翔者¶
以音律得幸於毅皇為優人長與臧賢劉實者同列¶
寵昵無比¶
¶
　　陳煥章錢唐人譁誕浮薄而聰明爽闓嘗痛飲妓館醉¶
為羣妓所侮作中吕滿庭芳樂府云羊羔玉斚灌翻¶
<pb:KR2k0086_WYG_040-25a>¶
老漢嬉笑交加小丫鬟欺侮喒年髙大兩三箇扳倒¶
扛咱白髮上黄花亂挿赤骨立黑墨偷搽慣得他無¶
髙下也是俺醉鄉豁達笑殺我也由他誠俊詞也煥¶
章成化時人¶
¶
¶
¶
¶
<pb:KR2k0086_WYG_040-25b>¶
¶
¶
¶
¶
¶
¶
¶
¶
　　西湖遊覽志餘巻十六¶
¶
