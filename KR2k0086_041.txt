# -*- mode: mandoku-view -*-
#+TITLE: 西湖遊覽志
#+DATE: 2019-03-29 20:57:09.152529
#+PROPERTY: ID KR2k0086
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 41
<pb:KR2k0086_WYG_041-1a>¶
　　欽定四庫全書¶
¶
　　西湖遊覽志餘巻十七¶
¶
　　明　田汝成　撰¶
¶
　　藝文賞鑒¶
¶
　　宋髙宗雅工書畫作人物山水竹石自有天成之趣上¶
用乾卦印晚居北内多用太上皇帝之寶徳夀殿寶¶
國亡遺跡悉歸上都流𫝊人間者不過殘縑片幅耳¶
嘗題李唐秋江圖詞翰妙絶劉靜修題之詩云秋江¶
<pb:KR2k0086_WYG_041-1b>¶
吞天雲拍水濤借西風扶不起斷雲分雨入江村回¶
首龍沙幾千里澹庵老筆摇江聲髣髴阿唐𢡖淡情¶
千秋萬古青山恨不見歸舟一葉横¶
¶
　　元時杭州有宫扇二好事者得之燕市一畫雪夜泛舟¶
一畫二色菊理宗題其背有興盡為期及晚節寒香¶
之句劉靜修因賦詩云天津月明啼杜鵑梁園春色¶
凝寒烟傷心莫說靖康前吳山又到繁華年繁華幾¶
時春已換千秋萬古合歡扇銅雀香銷見墨痕秋去¶
<pb:KR2k0086_WYG_041-2a>¶
秋來幾恩怨一聲白鴈更西風冠葢散為烟霧空百¶
錢錦襪天留在禍胎要鑒驪山宫當時夢裡金銀闕¶
百柱樓前無六月瓊林秀發後庭春珠簾晴捲天門¶
雪棹歌一曲白雲秋不覺金人淚暗流乾坤幾度青¶
城月扇影無情也解愁五雲回首燕山北燕山雪花¶
大如席雪花漫漫氷峩峩大風起兮奈爾何理宗嘗¶
畫南樓風月横披有併作南樓一夜涼之句靜修題¶
之詩云試聴隂山勅勒歌朔風悲壯動山河南樓烟¶
<pb:KR2k0086_WYG_041-2b>¶
月無多景緩步㣲吟奈爾何又云物理興衰不可常¶
每從氣韻見文章誰知萬國中天月只辦南樓一夜¶
涼葢才到天中萬國明宋太祖月詩也¶
¶
　　景獻太子者燕王徳昭九世孫希懌之子也工翰墨畫¶
竹尤佳喜作掛屏枝梢傍出如簷底乍見濃墨獵獵¶
頗具掀舞之態上用善雅堂印淩雲翰題其墨竹詩¶
云古來畫竹誰最豪蕭恱不及王維高文與之後到¶
景獻學得南唐金錯刀齊紈新裂裁成扇頃刻春雷¶
<pb:KR2k0086_WYG_041-3a>¶
穿鐵硯圖成標以裊翠名宛似黄陵廟前見九疑峰¶
髙雲氣迷天寒日暮娥英啼手中瑶瑟不敢鼓恐有¶
鳯凰來上棲宣和年間好時節徽廟丹青更竒絶南¶
渡王孫愛墨君猶是東都舊枝葉二百年來迹已陳¶
烟梢露葉長清新有熊垂衣今復覩制筩未必無伶¶
倫詩人尚友須千古㝠搜心内良工苦安得此圖掛¶
北窻坐聴秋聲起風雨¶
¶
　　蕭照獲澤人靖康中流入太行為盜一日掠至李唐檢¶
<pb:KR2k0086_WYG_041-3b>¶
其行囊不過粉奩畫筆而已叩知其姓氏照雅聞唐¶
名即辭賊隨唐南渡唐感生全之恩盡以所能授之¶
紹興中補迪功郎畫院待詔其畫山水人物異松怪¶
石蒼浪古野書名于樹石間惜用墨太多耳其時有¶
開封蘓漢臣工釋道人物尤善嬰兒與照齊名西湖¶
亭榭寺觀所畫多二人筆也¶
¶
　　馬和之錢唐人紹興中登第官至工部侍郎善人物山¶
水筆法飄逸纎悉粉藻自成一家髙孝兩朝最重其¶
<pb:KR2k0086_WYG_041-4a>¶
畫嘗書毛詩三百篇命和之篇畫一圖㑹成巨帙至¶
今杭人嘗有存其散逸者其後有顧興裔者専師和¶
之但設色不逮耳張靖之題馬和之伐檀圖詩后稷¶
肇王業豳風有遺詞相彼千畝良為我百度資耕耨¶
信勞止祭養當來斯匪直今始然振古恒在兹匏葉¶
圖詩匏葉苦未萎濟水盈瀰瀰褰裳不可度招舟非¶
我儷鷕雉良足異鳴鴈當何時周行坦如砥卻顧安¶
趦趄蔓草圖詩蔓草長滿野良辰胡不支民窮井邑¶
<pb:KR2k0086_WYG_041-4b>¶
異豈獨荒閒思佳人嵗年暮會晤恒苦遲夭夭桃上¶
花燕婉當何時¶
¶
　　李公炤煒錢唐人尚仁宗女為駙馬都尉善水墨竹石¶
尤工章草飛白其時有裴叔詠者與公炤友善善蘭¶
竹窠木怪石雜之李畫中無辨也上用嘉善堂印¶
¶
　　林椿錢唐人工花草翎毛𤓰果皆師趙昌傅色輕淡生¶
意藹然淳熙中待詔畫院賜金帶以寵之其徒有彭¶
臯¶
¶
<pb:KR2k0086_WYG_041-5a>¶
　　劉松年錢唐人居清波門俗呼暗門劉紹興間待詔畫¶
院師郭禮工人物山水意氣精神逺過于禮寧宗朝¶
進耕織圖稱㫖賜金帶髙季迪題劉松年畫詩樵青¶
刺篙勝摇槳船頭分流水聲響青山𣺌𣺌波漾漾白¶
鷗飛過時一兩載書百巻酒一壺日斜出遊女兒湖¶
隣舟買得巨口鱸醉拍銅斗歌嗚嗚此樂除却江南¶
無凌雲翰題劉松年野意圖詩野水連村緑雲山隔¶
岸青橋低疑礙艇樹密不遮亭竒字無人問清琴只¶
<pb:KR2k0086_WYG_041-5b>¶
自聽百年棲宿意把巻憶曽經¶
¶
　　李嵩錢唐人李從訓養子工人物山水道釋尤長于界¶
畫光寧理三朝待詔其徒有馬永忠豐興祖顧師顔¶
皆𫝊其法嵩老倦作多令永忠代筆也其孫李章者¶
亦善畫張靖之題李嵩小景二絶水西山外淨無塵¶
樓閣東風萬樹春獨倚闌干千里望半醒半醉是何¶
人其二臺榭髙虚淡月明夜深風露作秋聲無端别¶
鶴傷人淚調得瑶琴曲未成又跋李嵩觀潮圖云四¶
<pb:KR2k0086_WYG_041-6a>¶
海惟淛江潮最險雖勇悍强厲如秦始皇帝猶畏從¶
狹中渡宋自慶厯以來杭海屢溢嘉定中潮衝鹽官¶
平野二十餘里論者皆以畿甸切近為憂當時每遇¶
潮盛之候傾宫出觀顧反以為太平樂事獨不思建¶
炎之初苗𫝊劉正彦因觀潮起釁幾危宗社而復甘¶
心于此嗟乎宴安酖毒雖利害切身亦不暇自為謀¶
况有興復逺大之計哉張思亷與二楊所題皆載本¶
集謂李嵩之畫嵩本錢唐人歴光寧理三朝畫院待¶
<pb:KR2k0086_WYG_041-6b>¶
詔出於目擊丹青藻繪宜有浮于世景者今所畫畧¶
無内家人物儀衛供帳與吳俗文身戲水之流惟空¶
垣虛榭烟樹凄迷平波逺山上下與㠶檣相映而已¶
披閱中欲使人心目遲回有感慨弔惜之懷無追攀¶
壯浪之想嵩意匠經營情留像外豈亦逆見將來預¶
存後監耶杜子美詩云江頭宫殿鎖千門細栁新蒲¶
為誰緑殆為此圖題詠也¶
¶
　　夏珪禹玉錢唐人寧宗朝待詔賜金帶工人物山水醖¶
<pb:KR2k0086_WYG_041-7a>¶
釀墨色麗如染𫝊筆法蒼老墨汁淋漓雪景學范寛¶
院中人物山水自李唐而下無出其右者其後有朱¶
懷瑾者墨法全師夏珪但欠瀟灑風度耳珪子森亦¶
善畫髙季迪題夏珪風雪歸庒圖詩江雲粘波晚糢¶
糊青山忽失如亡逋乾坤瑩淨水作壺春意散入千¶
林枯野橋古渡行人無清響瑟索鳴殘蘆江天萬里¶
一老夫短蓑如蝟舟如鳬魚寒入泥不上窊歸來逺¶
識漁村孤柴門夜叩聞犬呼逕竹壓折誰撑扶山妻¶
<pb:KR2k0086_WYG_041-7b>¶
自炊稚子沽不羨炙肉圍紅爐嗟予客遊嵗屢徂詩¶
囊隨驢走髯奴長安何處覔酒徒飛花撲頭貌不烏¶
旅舍無夢逺江湖慚對風雪歸庒圖張靖之題夏珪¶
風雨圖詩長風吹折巔崖樹江色愁隂雨聲暮蒼茫¶
野艇晚驚潮交楫横篙無住處何人倚岸泛虚舟風¶
雨不動如安流酒酣袒側蓬窻底忽憶瞿塘五月秋¶
又題夏珪松濤怪石圖詩巨靈鑿山翻地軸老龍槎¶
牙奮空谷茫洋灝氣溢不収一道奔騰鬼神哭吕梁¶
<pb:KR2k0086_WYG_041-8a>¶
洪上孤月明徂徠黛色參天横黄河一瀉幾千里人¶
道天潢東向傾又云青陽使者膚如鐵𤣥㝠老翁頭¶
似雪雲根丈人勢如虎狹路相逢不相恊六和塔下¶
天風來孔明殿前雲水開仰天俯地望不極却憶西¶
川灧澦堆劉士亨題夏珪山水圖詩夏珪丹青世無¶
敵逺近淡濃歸數筆天機所到入神妙此圖尤為人¶
愛惜青山峩峩樹重重髙泉一𣲖飛白虹雲林烟谷¶
互隠見羊腸細路東西通溪邊丈人清似玉倚窻悠¶
<pb:KR2k0086_WYG_041-8b>¶
然吟不足我役黄塵奔競途勞生頗欠㸔山福春風¶
幾度薔&KR0340;開舊時猿鶴相驚猜有田可耕書可讀家¶
在山中歸去來¶
¶
　　馬逺號欽山其先河中人世以畫名後居錢唐光寧朝¶
待詔畫師李唐布景齊整工山水人物花鳥種種臻¶
妙獨步畫院其樹多斜科偃蹇至今園丁結法猶稱¶
馬逺云兄逵亦善畫子麟能世家學然不逮父逺愛¶
其子多于已畫上題麟字葢欲其章也其時有蘓顯¶
<pb:KR2k0086_WYG_041-9a>¶
祖葉肖岩亦師馬逺蘓筆法稍弱俗呼為没興馬逺¶
葉小景酷似而大幅不如也然工𫝊冩馬逺嘗畫三¶
教圖釋迦中坐老子儼立于傍孔子乃作禮于前葢¶
内璫故令作此以侮聖人也理宗詔江子逺作賛子¶
逺賛云釋氏趺坐老聃傍晲惟吾夫子絶倒在地遂¶
大稱㫖髙季迪題馬麟夜景美人圖云燕睡簾前夜¶
未深羅衣應怯軟寒侵風𫝊漏板還堪數月混梨花¶
不易尋翠館紅樓猶裊裊華燈繡闥正沉沉畫中一¶
<pb:KR2k0086_WYG_041-9b>¶
片春宵景冩出幽人悵望心又題馬逺黄葵花詩池¶
冷畫闌幽芙蓉伴晚愁金盤承露色彷彿漢宫秋又¶
酴醿詩春晚獨餘芳風回帶酒香美人偏愛㸔因似¶
玉衣裳唐文鳯跋馬逺山水圖云自史皇作畫創制¶
之法下逮秦漢間混樸未散古質尚存唐以下則人¶
文日滋新巧雜出所謂上古之畫迹簡而意澹中古¶
之畫細宻而精㣲也至唐王潑墨輩出掃去筆墨畦¶
疃乃發新意随形賦迹畧加㸃染不待經營而神㑹¶
<pb:KR2k0086_WYG_041-10a>¶
天然自成一家矣宋李唐得其不𫝊之妙為馬逺父¶
子師及逺又出新意極簡淡之趣號馬半邊今此幅¶
得李唐法世人以肉眼觀之則無足取也若以道眼¶
觀之則形不足而意有餘矣¶
¶
　　王輝錢唐人理度朝畫院祗候工人物山水釋道與李¶
嵩同家間用左手描冩人目為左手王其時有白良¶
玉何青年方椿年亦工釋道椿年亦善著色山水其¶
後有鼎臣者亦師輝¶
¶
<pb:KR2k0086_WYG_041-10b>¶
　　樓觀錢唐人工花鳥人物山水得馬逺筆法第傅色稍¶
欠細潤耳咸淳間畫院祗候其後有徐道廣者工花¶
鳥法樓觀¶
¶
　　俞珙李瓘俱錢唐人工人物山水布景著色俱師梁楷¶
瓘之徒范彬劉朴亦善畫其時有錢光甫者專科畫¶
魚精妙如活¶
¶
　　陳清波錢唐人多作西湖全景工三教圖寶祐間待詔¶
陳宗訓杭人工釋道人物士女師蘓漢臣描染勁硬人¶
<pb:KR2k0086_WYG_041-11a>¶
呼為鐵陳也其時有孫必達亦師漢臣¶
¶
　　魯宗貴錢唐人工花竹禽鳥窠石描染極佳尤長寫生¶
鷄雛鴨黄甚有生意其時有張茂花鳥精緻小景更¶
妙¶
¶
　　馬宋英温州人至錢唐淨慈寺寫古松于壁題云磨出¶
一錠兩錠墨掃出千年萬年樹月明烏鵲誤飛來&KR0191;¶
枝不着空飛去丁大全賞其詩畫急命索之人忌其¶
能閟不令出卒不遇遂成詩䜟其時有毛信卿者亦¶
<pb:KR2k0086_WYG_041-11b>¶
温州人善畫竹杭人最重之自云大竹畫形小竹畫¶
意葢得法于趙牧之也¶
¶
　　錢選字舜舉霅川人宋末時人入元以工畫花鳥名江¶
南王思亷題其夀陽梅圖云一聲白鴈度江潮便覺¶
金陵王氣銷畫史不知亡國恨猶將鉛粉記前朝又¶
陳儼題其畫花云霅翁夙號老詞客亂後却工花寫¶
生寓意豈求顔色似錢唐風物記昇平¶
¶
　　金應桂字一之號蓀壁錢唐人在宋為縣令入元隠風¶
<pb:KR2k0086_WYG_041-12a>¶
篁嶺書法歐陽率更畫學李龍眠¶
¶
　　黄子久公望富陽人聰敏絶倫通百氏說山水師董源¶
而晚變其法運思落筆氣韻流動可入逸品元至元¶
中淛西亷訪使徐琰辟為書吏未幾棄去更名堅號¶
大癡道人放浪江湖年八十餘卒所著有山水訣行¶
于世云近代作畫多宗董源李成二家筆法樹石各¶
不相似學者當盡心焉　樹要四面俱有幹與枝葢¶
取其圓潤　樹要有身分畫家謂之紐子要折搭得¶
<pb:KR2k0086_WYG_041-12b>¶
中樹身各要有發生　樹要偃仰稀密相間有葉樹¶
枝軟面後皆有仰枝　畫石之法先從淡墨起可改¶
可救漸用濃墨者為上　石無十步真石看三面用¶
方圓之法須方多圓少　董源坡脚下多有碎石乃¶
畫建康山勢董石謂之麻皮皴坡脚先向筆畫邊皴¶
起然後用淡墨破其深凹處著色不離乎此石著色¶
要重　董源小山石謂之礬頭山中有雲氣此皆金¶
陵山景皴法要滲軟下有沙地用淡墨掃屈曲為之¶
<pb:KR2k0086_WYG_041-13a>¶
再用淡墨破　山論三逺從下相連不斷謂之平逺¶
從近隔開相對謂之闊逺從山外逺景謂之髙逺¶
山水中用筆法謂之筋骨相連有筆有墨之分用描¶
處糊突其筆謂之有墨水筆不動描法謂之有筆此¶
畫家𦂳要處山石樹木皆用此　大槩樹要填空小¶
樹大樹一偃一仰向背濃淡各不可相犯繁處間䟽¶
處須要得中若畫得純熟自然筆法出現　畫石之¶
妙用藤黄水侵入墨筆自然潤色不可用多多則要¶
<pb:KR2k0086_WYG_041-13b>¶
滯筆間用螺青入墨亦妙吳籹容易入眼使墨士氣¶
　皮袋中置描筆在内或于好景處見樹有怪異便¶
當模寫記之分外有發生之意登樓望空濶處氣韻¶
看雲采即是山頭景物李成郭熙皆用此法郭熙畫¶
石如雲古人云天開圖畫者是也　山水中惟水口¶
最難畫　逺水無痕逺人無目　水出髙源自上而¶
下切不可斷派取活流之源　山頭要折搭轉換山¶
脈皆順此活法也衆峰如相揖遜萬樹相從如大軍¶
<pb:KR2k0086_WYG_041-14a>¶
領卒森然有不可犯之色此寫萬山之形也　山坡¶
中可以置屋舎水中可置小艇從此有生氣山腰用¶
雲氣見得山勢髙不可測　畫石之法最要形象不¶
惡石有三面或在上或在側皆可為面臨筆之際殆¶
要取用　山下有水潭謂之瀨畫此甚有生意四邊¶
用樹簇之　畫一窠一石當逸墨撇脫有士人家風¶
纔多便入畫工之流矣　或畫山水一幅先立題目¶
然後著筆若無題目便不成畫更要記春夏秋冬景¶
<pb:KR2k0086_WYG_041-14b>¶
色春則萬物發生夏則樹木繁冗秋則萬象肅殺冬¶
則烟雲黯淡天色糢糊能畫此者為上矣　李成畫¶
坡脚須要數層取其濕厚米元章論李光丞有後代¶
兒孫昌盛果出為官者最多畫亦有風水存焉　松¶
樹不見根喻君子在野雜樹喻小人峥嶸之意　夏¶
山欲雨要帶水筆山上有石小塊堆在上謂之礬頭¶
用水筆暈開加淡螺青又是一般秀潤畫不過意思¶
而已　冬景借地為雪要薄粉暈山頭　山水之法¶
<pb:KR2k0086_WYG_041-15a>¶
在乎隨機應變先記皴法不雜布置逺近相映大概¶
與寫字一般以熟為妙紙上難畫絹上礬了好著¶
筆好用顔色易入眼先命題目此為之上品古人作¶
畫胸次寛闊布景自然合古人意趣畫法盡矣　好¶
絹用水噴濕石上搥眼匾然後上幀子礬法春秋膠¶
礬停夏月膠多礬少冬天礬多膠少　著色螺青拂¶
石上藤黄入墨畫樹甚色潤好看　作畫秪是箇理¶
字最𦂳要吳融詩云良工善得丹青理　作畫用墨¶
<pb:KR2k0086_WYG_041-15b>¶
最難但先用淡墨積至可觀然後用焦墨濃墨分出¶
畦徑逺近故在生紙上有許多滋潤處李成惜墨如¶
金是也　作畫大要去邪甜俗賴四箇字¶
¶
　　髙季迪題黄大癡天池石壁圖詩黄大癡滑稽玩世人¶
不知疑似阿母傍再謫偷桃兒平生好飲復好畫醉¶
後酒墨秋淋漓嘗為弟子李少翁貌得華山絶頂之¶
天池乃知别有縮地術坐移勝景來書帷身騎黄鵠¶
去來逺縞素飄落流塵淄潁川李公欣得之手持示¶
<pb:KR2k0086_WYG_041-16a>¶
我請賦詩我聞此中可度難玉枕秘記𫝊自青牛師¶
池生碧蓮花千葉光陸離服食可騰化遊空駕雲螭¶
奈何靈迹久秘藏荒竹滿野啼猩狸尋真羽客不肯¶
一相顧却借釋子營茆茨我昔來遊早春時雪殘衆¶
壑銷寒姿磴滑不敢騎馬上青鞋自策桃笻枝上有¶
烟蘿披拂之翠壁下有沙石蕩漾之清漪晴天倒影¶
落明鏡正似玉女曉沐髙鬟垂飲𤠔忽下藤裊裊浴¶
鶴乍立風澌澌匡廬有地我未到未省與此誰當竒¶
<pb:KR2k0086_WYG_041-16b>¶
掃石坐其涯㳂洄引流巵醉來日照影俯笑知為誰¶
落梅撲香滿接䍦暮出東澗鐘鳴遲歸來城郭中復¶
受塵土欺十年勝賞難再得恍若清夢一斷無由追¶
朝來觀此圖惻愴使我悲當時同遊已少在我今未¶
老形先疲人生擾擾嗟何為不達但為髙人嗤漢南¶
已老司馬樹峴首已仆羊公碑惟應學道悟真訣不¶
與陵谷同遷移仙巖洞府孰最好東有地脉西峨嵋¶
髙崖銕鎖不可攀援以逕上仰望白雲樓觀空峩巍¶
<pb:KR2k0086_WYG_041-17a>¶
此山易上何乃遺便與猿鶴秋相期欲借太乙舟夜¶
卧浩蕩隨風吹洞簫呼起千古月照我白髮涼絲絲¶
傾玉醪薦瑶巵招君來遊慎勿辭無為漫對圖畫日¶
夕遥相思¶
¶
　　嘉興林叔大掾淛江行省時貪墨鄙吝然頗交接名流¶
以沽美譽其于達官顯宦則刲羊殺豕品饌甚盛若¶
士人君子不過素湯餅而已一日延黄大癡作畫多¶
士畢集而此品復出衆皆捫腹闊步譏謔交作叔大¶
<pb:KR2k0086_WYG_041-17b>¶
赧甚不敢仰視遂揖潘子素求題其畫子素即書一¶
絶句云阿翁作畫如說法信手拈來種種佳好水好¶
山塗抹盡阿婆臉上不曽搽大癡笑謂曰好水好山¶
言達官顯宦也阿婆臉不搽言素靣也言未已子素¶
復加一句云諸佛菩薩摩訶薩俱不解其意子素曰¶
此謝語即僧家懴悔也闔堂大笑而散叔大數日羞¶
見客¶
¶
　　沈秋澗麟錢唐人山水師郭熙兼能冩貌樹梢鷹爪松¶
<pb:KR2k0086_WYG_041-18a>¶
葉攅針山多盤聳石作雲皴頗得郭家風度¶
¶
　　陳鑑如仁和人精於冩神至今其子孫猶𫝊家學也鑑¶
如嘗為趙文敏公貌像公援筆改其所未然因謂曰¶
唇之上何以謂之人中葢自此而上眼耳鼻皆雙竅¶
自此而下口暨二便皆單竅三畫陽三畫隂成泰卦¶
也¶
¶
　　王思善繹號癡絶生其先睦人至正間居杭之新門從¶
擕李葉居仲年十二三已能丹青亦解冩真嘗為居¶
<pb:KR2k0086_WYG_041-18b>¶
仲作小像面部如錢而精采宛肖後得顧周道開發¶
益造精㣲嘗為寫像秘訣行於世云　凡冩像須通¶
曉相法葢人之面貌部位與夫五岳四瀆名各不侔¶
自有相對照處而四時氣色亦異彼方呌笑談話之¶
間本真性情發見我則靜而求之黙識于心閉目如¶
在目前放筆如在筆底然後以淡墨霸定逐漸積起¶
先蘭臺庭尉次鼻凖鼻凖既成以之為主若山根髙¶
取印堂一筆下來如低取眼堂邊一筆下來或不髙¶
<pb:KR2k0086_WYG_041-19a>¶
不低在乎八九分中則側邊一筆下來次人中次口¶
次眼堂次眼次眉次頦次頰次髮際次耳次髮次頭¶
次打圈打圈者面部也必宜如此一一對去庶幾無¶
纎毫遺失近代俗工膠柱鼓瑟不知變通之道必欲¶
其正襟危坐如泥塑人方乃𫝊冩因是萬無一得又¶
何足怪哉　采繪法云凡面色先用三朱膩粉方粉¶
藤黄檀子土黄京墨合和襯底上面仍用底粉薄籠¶
然後用檀子墨水斡染面色白者粉入少土黄燕支¶
<pb:KR2k0086_WYG_041-19b>¶
不用燕支則三朱紅者前件色入少土朱紫堂者粉¶
檀子老青入少燕支黄者粉土黄入少土朱青黒者¶
粉入檀子土黄老青各一㸃粉薄罩檀墨斡已上看¶
顔色清濁加減用又不可執一也　口角燕支淡如¶
要帶笑容口角兩筆畧放起　眼中白染瞳子外兩¶
筆次用烟子㸃睛墨打圈眼梢㣲起有摺便笑容口¶
唇上燕支驀　鼻色紅燕支㣲籠　面雀班淡墨水¶
斡麻檀水斡　髯色黒者依鬢髮渲紫者檀墨間渲¶
<pb:KR2k0086_WYG_041-20a>¶
黄紅者藤黄檀子渲　髮先用墨染次用烟子渲有¶
間渲排渲亂渲當自取用　手指甲先用燕支染次¶
用粉染根　凡染婦人面色燕支粉襯薄粉籠淡檀¶
墨斡　凡染法白紙上先染後却罩粉然後再染提¶
掇絹則先襯背後　凡調合服飾器用顔色者　緋¶
紅用銀朱紫花合　桃紅用銀朱燕支合　肉紅用¶
粉為主入燕支合　柏枝緑用枝條緑入漆緑合¶
黒緑用漆緑入螺青合　檀栁緑用枝條緑入槐花¶
<pb:KR2k0086_WYG_041-20b>¶
合　官緑即枝條緑是　鴨頭緑用枝條緑入髙漆¶
緑合　月下白用粉入宗墨合　栁黄用粉入三緑¶
標并少藤黄合　鵞黄用粉入槐花合　磚褐用粉¶
入烟合　荆褐用粉入槐花螺青土黄標合　艾褐¶
用粉入槐花螺青土黄檀子合　鷹背褐用粉入檀¶
子烟墨土黄合　銀褐用粉入藤黄合　珠子褐用¶
粉入藤黄燕支合　藕絲褐用粉入螺青燕支合¶
露褐用粉入少土黄檀子合　茶褐用土黄為主入¶
<pb:KR2k0086_WYG_041-21a>¶
漆緑烟墨槐花合　麝香褐用土黄檀子入烟墨合¶
　檀褐用土黄入紫花合　山谷褐用粉入土黄標¶
合　枯竹褐用粉土黄入檀子一㸃合　湖水褐用¶
粉入三緑合　葱白褐用粉入三緑標合　棠梨褐¶
用粉入土黄銀朱合　秋茶褐用土黄入三緑槐花¶
合　油裏黒用紫花土黄烟墨合　玉色用粉入髙¶
三緑合　魫色用粉漆緑標墨入少土黄合　氁子¶
用粉土黄檀子入墨一㸃合　藍青用三青入髙三¶
<pb:KR2k0086_WYG_041-21b>¶
緑合　金黄用槐花粉入燕支合　雅青用蘓青襯¶
螺青罩　鼠毛褐用土黄粉入墨合　不老紅用紫¶
花銀朱合　葡萄褐用粉入三緑紫花合　丁香褐¶
用肉紅為主入少槐花合　杏子絨用粉墨螺青入¶
檀子合　氁綾用紫花底紫粉搭花様　畨皮用土¶
黄銀朱合　鹿胎用白粉底紫花様　水獺氊用粉¶
土黄合　牙笏用好粉一㸃土黄粉凝　皂鞾用烟¶
墨標　柘木交椅用粉檀子土黄烟墨合　金絲柘¶
<pb:KR2k0086_WYG_041-22a>¶
同上不入墨　紫袍用三青燕支合　其餘不能一¶
一偹載在對物用色可也　凡合用顔色細色頭青¶
二青三青深中青淺中青螺青蘓青二緑三緑花葉¶
緑枝條緑南緑油緑漆緑黄丹飛丹三朱土朱銀朱¶
枝紅紫花藤黄槐花削粉石榴顆綿燕支檀子其檀¶
子用銀朱淺入老墨燕支合¶
¶
　　周如齋仁和人山水學髙房山¶
¶
　　王叔明䝉其先吳興人趙文敏公之甥也隠于仁和之¶
<pb:KR2k0086_WYG_041-22b>¶
黄鶴山號黄鶴山樵善詞翰畫學王維與吳興倪元¶
鎮詩畫齊名元鎮嘗寄之詩云能詩何水部愛石米¶
南宫允矣英才最居然外祖風釣絲烟霧外船影畫¶
圖中他日千金積陶朱術偶同又云幾夢山隂王右¶
軍筆精墨妙最能文每憐竹影摇秋月更愛山居寫¶
白雲秘笈封題饒古迹雅懐蕭散逸人羣今年七夕¶
聞多事曝畫繙書到夕曛又云秋蛩唧唧雨蕭蕭楮¶
頴陶泓伴泬寥此去不能期後㑹清言聊以永今朝¶
<pb:KR2k0086_WYG_041-23a>¶
濕雲窻裏初温酒白鳥汀前又晚潮故國何人賦招¶
隠桂花零落更停橈又題王叔明畫詩云王郎筆力¶
追前輩海嶽新圖入卧遊獨鶴眼松猶警露孤猿挂¶
樹忽驚秋陶潜宅畔五株栁范蠡湖中一葉舟同煮¶
茯苓期嵗暮殘生此外更何求髙孟升題叔明枯木¶
竹石圖詩云吾鄉畫手鶴山樵鶴去山空不可招真¶
迹幸留王宰石踈篁老樹共蕭蕭髙季迪題叔明畫¶
詩云何處畫相同湘南與峽東江來落日外山出杪¶
<pb:KR2k0086_WYG_041-23b>¶
秋中緑桂騷人宅青蓮釋子宫鐘鳴樵谷暗船放市¶
橋空風樹驚猿落烟蕪去鳥通半生遊楚興對此轉¶
無窮平仲㣲題叔明畫詩云我昔見之湖上居當門¶
萬朶翠芙蕖承平公子有故態文敏外孫多異書間¶
吮彩毫消白日夢騎黄鶴上清虚此圖定倚吳山閣¶
醉㸃南屏春雨餘凌雲翰題叔明山房圖詩畫託交¶
遊迹已陳西莊依舊鎖松筠也知谷口烟霞趣造物¶
應留待子真方孝孺題叔明墨竹詩吳下王䝉藝且¶
<pb:KR2k0086_WYG_041-24a>¶
文吳興文敏之外孫黄塵飄蕩今白髮典刑逺矣風¶
流存華亭米芾稱善畫每觀蒙畫必嘆詫謂言妙處¶
逼古人世俗相㸔倍增價昔年夜到南屏山髙堂素¶
壁五月寒壁間舉目見修竹烟雨㝠漠蛟龍蟠呼童¶
秉燭久不寐細㸔醉墨王䝉字固知䝉也好天趣畫¶
師豈解知其意分枝綴葉人所知要外枝葉求神竒¶
天機貴足不貴似此事不可𫝊諸師麟溪鄭君好竒¶
士愛畫猶能賞其趣嗚呼世間作者非不多鄭君甚¶
<pb:KR2k0086_WYG_041-24b>¶
少可奈何¶
¶
　　王若水淵錢唐人㓜學丹青趙文敏公多所指授故畫¶
法兼綜古人無一筆院體山水師郭熙花鳥師黄荃¶
人物師唐人而水墨花鳥竹石尤絶品也其徒有臧¶
祥卿者亦名家天厯中若水畫集慶龍翔寺兩廡壁¶
時都下劉總管者總其事劉命若水于門首壁上作¶
一鬼其壁髙三丈餘難于著筆因取紙連黏粉本以¶
呈劉曰好則好矣其如手足長短何若水不得其理¶
<pb:KR2k0086_WYG_041-25a>¶
因具酒禮再拜求教于劉劉曰子能不恥下問吾當¶
告焉若先配定尺寸畫為躶體然後加以衣服則不¶
差矣若水受教而退依法為之果善楊亷夫題若水¶
白鵊圖詩石菊花開春巳歸一雙白鵊引雛飛欲將¶
佳句寫修竹莫遣石角鈎人衣張靖之題若水石榴¶
圖詩涼風蕭䬃紅錦裳翠袍漸染燕支香琅玕枝重¶
壓欲折青女夜折珍珠囊金剛碾碎鴉鶻石絳綃迸¶
徹玲瓏色葡萄酒盡蔗漿空一顆靈丹透詩骨又枇¶
<pb:KR2k0086_WYG_041-25b>¶
杷圖詩云東州竒花凌早寒吳山月廊香半酣何人¶
誤作上林賦病骨却思黄蠟丸同時不數楊家果三¶
寸吳柑空萬顆㑹須載酒醉西園一樹黄金壓枝墮¶
¶
　　宋汝志錢唐人元時開元宫道士號碧雲工人物山水¶
花鳥師樓觀同時有王景昇者亦道士與丁清溪俱¶
學李嵩王輝丁尤工冩照¶
¶
　　髙彦敬號房山善山水怪石噴浪灘頭谷口烘鎖潑染¶
作者鮮及一日與客遊西湖見素屛潔雅乗興畫竒¶
<pb:KR2k0086_WYG_041-26a>¶
石古松數日後趙文敏公為補叢竹後為戸部楊侍¶
郎所得虞文靖公題詩其上云不見湖州三百年髙¶
公尚書生古燕西湖醉歸冩古木吳興為補幽篁妍¶
國朝名筆誰第一尚書醉後妙無敵老蛟欲起風雨¶
來星墮天河化為石趙公自是神仙人獨與尚書情¶
最親髙懷古意兩相得慘淡酬酢皆天真侍郎得此¶
自京國使我觀之三嘆息今人何必非古人淪落文¶
章付陳迹¶
¶
<pb:KR2k0086_WYG_041-26b>¶
　　僧若芬字仲石婺州曹氏子為上竺寺書記模冩雲山¶
以寓意求者漸衆因謂世間宜假不宜真如錢唐八¶
月潮西湖雪後諸峰極天下偉觀二三子當面蹉過¶
却求玩道人數㸃殘墨何耶歸老家山古澗側流蒼¶
壁間占勝作庵扁曰玉澗因以為號又建閣對芙蓉¶
峰號芙蓉峰主嘗自題畫竹云不是老僧親寫曉來¶
誰報平安其時有淨慈寺僧恵崇亦號玉澗善山水¶
六通寺僧蘿窻善龍虎猿鶴蘆鴈長慶寺僧慧舟善¶
<pb:KR2k0086_WYG_041-27a>¶
小竹雖千百成林而不見冗雜上竺寺僧仁濟芬玉¶
澗之甥書學東坡墨竹學俞子清梅學楊補之自謂¶
用心四十年作花圈稍圓耳¶
¶
　　馮君道錢唐人畫花竹翎毛酷嗜鵪鶉每袖養之觀其¶
飲啄以資畫筆¶
¶
　　杭人沈積中家藏進馬圖一幅徐一䕫為之跋云右進¶
馬圖一人戴皮冠冠上懸赤丸一大如菽冠簷則縁¶
文貝為飾穿窄袖袍袍用文綺為之縷金縁欄著烏¶
<pb:KR2k0086_WYG_041-27b>¶
皮靴靴様尖而直製若一字北向拱手立容甚恭肅¶
葢主進馬者一人拱手立于其後容亦恭肅袍靴同¶
而冠不懸丸不縁貝必其從者也一人童顱辮髮而¶
不加冠牽一馬而前其馬毛色皆黒自頸至膊墨瀋¶
深潤如𤣥雲蒸雨獨鼻梁隆起而白狀若玉隴蓋白¶
鼻騧也一人亦不冠童顱椎結而鼻加髙牽一馬隨¶
之其馬昻首長鳴欲追前馬馬滿身皆旋文如用綖¶
繯錢勻敷可以枚數而貫葢連錢驄也一人大畧如¶
<pb:KR2k0086_WYG_041-28a>¶
前牽一馬出其後耳若批竹尾若擁篲兩蹄拏空而¶
出欲追前馬牽者欲挽之而力不能制面有努力容¶
而馬之背則㣲赤自腹以下皆淺白色葢赭白馬也¶
相馬法曰彤白雜毛曰駁即赭白也此三馬者神駿¶
之氣有一空凡馬之意余諦玩久之日眩神悸如見¶
所謂天廏真龍者余聞古之賢君有獻千里馬者却¶
之不受不知此圖模何代所進馬意其流傳人間亦¶
不過好大喜功之具獨羨畫師運思之精寫人物如¶
<pb:KR2k0086_WYG_041-28b>¶
生亦一竒也此篇大率摹倣畫記序事精婉而所名¶
三馬形稱有據可為作文之法¶
¶
　　戴進字文進錢唐人當宣徳正統時馳名海内山水人¶
物翎毛花草兼法諸家尤長於馬夏中年猶守師法¶
晚學縱逸出畦逕卓然一家文進作畫不耐拘束其¶
時有按察使某者往往以勢凌之文進崛强不肯就¶
役按察使大怒以徽纆攣之祼膝跪堦下逼令畫神¶
荼鬱壘適布政使黄某者閩人也雅重文進見而大¶
<pb:KR2k0086_WYG_041-29a>¶
驚為之申解乃免文進感之作畫四幅以獻黄公其¶
孫宗器嘗舉以示予真神品也宣廟喜繪事一時待¶
詔有謝廷循倪端石銳李在皆有名文進入京衆工¶
妬之一日仁智殿呈畫文進以得意之筆上進第一¶
幅秋江獨釣圖一紅袍人垂釣水次畫家惟紅色最¶
難著文進獨得古法入妙宣廟閱之廷循從傍春曰¶
此畫甚好但恨鄙野耳宣廟扣之乃曰大紅是品官¶
服色穿此釣魚甚失大體宣廟頷之遂揮去餘幅不¶
<pb:KR2k0086_WYG_041-29b>¶
復閱古稱文人相傾雖藝家亦爾也¶
¶
　　西湖賦西湖圖俱難得佳者葢摹景則滯離景則虚惟¶
戴文進西湖圖稍稍超脫劉士亨題其圖云錢唐西¶
湖天下竒浮光萬頃澄琉璃仙宫佛刹湧金翠簫鼓¶
之聲聞四時六龍扶日消春霧畫船撑過茅家埠吳¶
姬雙唱遏雲歌驚散鴛鴦與鴈鷺水亭入夏薫風來¶
鏡裏荷花髙下開蔗漿酪粉出冰椀對花一飲三百¶
杯梧桐葉脫屬秋至兠子尋僧靈隠寺深洞老猿呼¶
<pb:KR2k0086_WYG_041-30a>¶
不應和得賔王舊詩句𤣥㝠剪水落九天孤山突若¶
銀螺然玉驄駝醉探春去紅椒已破疎籬邊戴進胸¶
中有丘壑揮灑新圖使人愕羊腸路口樹隂隂鴨嘴¶
灘頭沙漠漠和靖東坡不可逢白雲常䕶青芙蓉寄¶
謝山靈莫相拒早晚來聴烟際鐘元時有玉澗和尚¶
者亦作西湖圖但寫意而已劉伯温題其圖云大江¶
之南風景殊杭州西湖天下無浮光吐景十里外疊¶
嶂湧出青芙蕖百年王氣散荆棘惟有歌舞留歡娛¶
<pb:KR2k0086_WYG_041-30b>¶
重樓峻閣貯鉛黛媚栁嬌花使人愛老僧不善兒女¶
情故作觕豪見真態想其泚筆欲畫時髙視畫工如¶
小兒千巖萬壑吾意匠夸娥巨靈吾指麾却憶往年¶
秋雨夕畫舫衝烟度空碧蒼茫不辨雲與山但覺㣲¶
風響蘆荻須臾吟月迸深霧時見松杉半昏黒開尊¶
命客彈絲桐扣舷大笑驚海童鮫人唱歌魚鼈應水¶
底影動雙髙峰只今倐忽成老翁可憐此樂難再逢¶
愁來㸔畫欲自適誰知感生愁轉劇近日於洪靜夫¶
<pb:KR2k0086_WYG_041-31a>¶
家見西湖圖四幅欵云李嵩作寺觀峰塢皆有標題¶
工巧絶倫蓋當時進御物也¶
¶
　　楊文敏公為戴文進題竹雪書房詩戴君舊業家錢唐¶
幽齋剰種青篔簹冰森玉立鬱蕭爽珮珂時動音鏗¶
鏘一林遥接淇園緑萬箇如臨渭川曲涼宵白晝風¶
月清翠影重重覆書屋四時佳致迥不同况兹清絶¶
當嚴冬朔風吹雪滿空下凝梢綴葉相玲瓏素娥冉¶
冉來雲表皓鶴翩翩舞林杪是時掩巻一凭欄髙興¶
<pb:KR2k0086_WYG_041-31b>¶
滿襟應不少恍如玉壺照入窻牙籖玉軸生輝光開¶
徑便宜同蔣詡映書更覺慕孫康一從寄跡京華地¶
翹首山房想初志陽春桃李任紛紛勁節貞心自無¶
異何人為君冩此圖故鄉景物渾不殊興來展轉對¶
坐久一㸃塵埃窻外無¶
¶
　　張靖之題戴文進西湖景詩宿雨住還滴朝雲爛不収¶
隂明猶未穏船在斷橋頭又云春水鴨頭緑曉山螺¶
髻清王孫舊遊處雲重樹冥冥題芭蕉士女圖詩靈¶
<pb:KR2k0086_WYG_041-32a>¶
壁峰前未着霜輕分蕉緑試龍香不知寂寞幽閒思¶
寫到闗雎第幾章其二賜來紈扇過秋間閒摘芭蕉¶
喚小鬟拈筆欲題心尚懶怕隨流水落人間其三披¶
殘緑葉不堪題題就還防侍女疑滿地落紅無一字¶
怪他秋後學春姿其四蕉花新吐絳苞香却與宜男¶
隔畫墻摘葉題詩記時月㸔渠何日獻蕉黄題墨萱¶
詩南薫清暑北堂幽幾度忘憂慰白頭今日題詩儒¶
舍裏斷烟斜日倍添愁題小景三首金鼇玉龍蟠作¶
<pb:KR2k0086_WYG_041-32b>¶
堆老樹屈鐵泉鳴雷舟輕水急雲蕩漾彷彿使槎天¶
上來又云蕭蕭葭菼著霜稀秋水連天有鴈飛悵望¶
溪山舊人去一船斜日映愁歸又云泛泛輕舟泊釣¶
磯蘆花吹雪夢將飛莫教一枕黄昏雨重待邯鄲覺¶
後歸¶
¶
　　沈啟南號石田長洲人工畫山水人物嘗寓西湖寶石¶
峰僧舍為求畫者所窘劉邦彦嘲之云送紙敲門索¶
畫頻僧樓無處避紅塵東歸要了南遊債須化金仙¶
<pb:KR2k0086_WYG_041-33a>¶
百億身又寶峰僧樓㸔啟南畫因懷畫中詩人存没¶
云尋僧重上寶峰樓對景興懷不自由東海傷心諸¶
老散西湖回首十年遊摩挲舊畫題新句慚愧青山¶
對白頭空負梨花一尊酒無人共載木蘭舟又湖上¶
逢啟南云僧樓重㑹沈休文把酒看山興絶羣一道¶
泉聲池上落兩湖春水座中分苦吟野鳥如憐我不¶
飲山花亦笑君須把老懷傾倒盡無勞别後賦停雲¶
張靖之送啟南云一月湖山&KR0191;翠㣲紅塵不上朩綿¶
<pb:KR2k0086_WYG_041-33b>¶
衣看花偶與東風便放筆欲將西子歸班白才名推¶
禹錫丹青家法過元暉平生詩畫留情處不是閒行¶
見亦稀又題啟南湖山畫云山通城郭水通岐晴日¶
登臨雨日思四百八十可遊處三萬六千堪醉時蕩¶
漾黄金湖上景留連白髮畫中詩直須倒景窮𤣥賞¶
欲借孤山放鶴騎¶
¶
　　張靖之工詩畫平生鑒别名品題跋甚多嘗作目送飛¶
鴻手揮五絃圖復自序云癸卯寓杭戲冩目送飛鴻¶
<pb:KR2k0086_WYG_041-34a>¶
手揮五絃圖潦草為婢子所笑因題與女玉祥収為¶
劉氏清話九月十五住杭州瀟瀟風雨生離愁閒尋¶
敗筆作圖畫生紙爛墨傷昏眸小鬟立侍笑欲倒走¶
入幽閨向娘道山頭秃似土灰堆樹根亂若蓬蒿草¶
空中四鳥飛横斜筆濃大似赤老鴉烏紗素服一閒¶
客坐看去鳥彈琵琶我生不是丹青者適興投情恣¶
揮寫等閒塗抹豈足言便有旁觀說髙下何况嵇康¶
妙絶倫清談曠視能容身玉祥在室時手自繪繡美¶
<pb:KR2k0086_WYG_041-34b>¶
人圖精妙絶倫及嫁攜歸劉氏希仁希仁者杭指揮¶
使也舉裝成軸乞詩于靖之因題云蘭蕙情懐冰雪¶
容生來未解出簾櫳瓊琚冷佩蠶房雨翠帶香披繡¶
閣風雙玉已諧琴瑟調五花新受鳯鸞封明朝早有¶
蒸嘗事自採蘋繁步月中¶
¶
¶
¶
　　西湖遊覽志餘巻十七¶
¶
